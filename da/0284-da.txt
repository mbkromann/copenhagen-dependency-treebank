1.435.585, Niels fra Videbæk

Der findes to typer kølervæske på markedet. Monoetylenglycol og Propylenglycol. Monoetylenglycol er normalt grønt eller blåt, og giver ved en 50% blanding med vand en frostsikring på ca. minus 40 grader. Propylenglycol er rødligt/lyserødt og giver ved en 50% blanding med vand en frostsikring ned til ca. minus 30 grader.

Forskellen på de to produkter er først og fremmest graden af frostsikring, men derudover er monoetylenglycol mere giftig en propylenglycol, og derfor er det vigtigt, at man ikke blander de to produkter. Såfremt de bliver blandet, er det umuligt at fastslå frostsikringspunktet. Der er ingen forskel på produkternes evne til at modvirke korrosion - hverken i små eller store motorer, om det så er diesel eller benzin gør ingen forskel, ej heller om der er anvendt aluminiums-dele i motoren - men da additiverne, som modvirker korrosion, nedbrydes, skal frostvæsken mindst udskiftes hvert andet år.

I de senere år er man blevet mere opmærksom på de urenheder, der opstår i dieselbrændstoftanke: i daglig tale "dieselpest".

