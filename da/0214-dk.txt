
Til sammenligning afsatte man i Vesttyskland allerede i 1972 de første
 millioner til bioteknologi. De følgende 10 år er der ydet omkring 
800 mio. kr. til enkeltprojekter og forskningsinstitutter. Tallene fra 
1972-82 er skønnet på baggrund af Sheila Jasanoff " Tecnological 
innovation in a corporate state: The case of biotecnology in the 
Federal Republic of Germany ", Research Policy 14, 1985, ss. 23-38. I
 de senere år er bevilget årligt 600-1.000 mio. kr. i England, 
Vesttyskland og Frankrig til støtteprogrammer. Bemærkninger til forslag 
til folketingsbeslutning om et bioteknisk forsknings- og 
udviklingsprogram, fremsat 21. marts 1986 af Jytte Hilden m.fl.. ( B 
130 ).

Mens f.eks. de tyske støtteprogrammer synes udformet og fordelt i et 
forholdsvis lukket samspil mellem forsknings- og teknologiministeriet, 
private og offentlige forskningsinstitutioner og industrielle interesser, 
præges det danske i høj grad af offentlige og især parlamentarisk 
deltagelse i beslutningsprocessen.

Det er igangsat ved folketingsbeslutning efter et forslag, som 
oprindelig blev fremsat i november 1986 af undervisningsminister Bertel 
Haarder.



