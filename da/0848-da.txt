
Overfarten på Storebælt åbnedes for almindelig trafik den 1. december 
1883.

Først mere end et halvt århundrede senere kom det første alvorlige 
angreb mod færgefartens dominans i danske farvande. Det skete den 15. 
maj 1935, da Lillebæltsbroen blev indviet.

Om tre et halvt år må en betydelig del af DSB-færgerne søge nye 
farvande, når Storebæltsforbindelsen er en realitet. Og dermed er en 
spændende historie

ved at være historie.

Fem DSB-ruter overlever

DSBs rederi-division leder efter nye markeder i den østlige del af 
Østersøen, for år 2005 vil kun fem af de eksisterende ti overfarter 
være intakte. De, som overlever, er Esbjerg-Fanø, Bøjden-Fynshav, 
Kalundborg-Samsø, Helsingør Helsingborg, dog stærkt reduceret, og endelig
 Gedser-Warnemünde. Den dystre prognose bygger på konsekvenserne af de 
faste forbindelser over Storebælt, Øresund og Østersøen. Konsekvenserne 
sætter ind på Storebælt i 1996, 1997 eller 1998, på Øresund i år 
2000 og på Østersøen i år 2005. De fleste af DSBs 34 færger bliver 
derved overflødige.



