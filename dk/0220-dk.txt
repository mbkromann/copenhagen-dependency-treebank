
" Ja, " siger han og vender sig om på siden. " Kan du huske 
dengang min sæd plettede vore lagner; store, hvidgule pletter på det 
mønstrede dynevår. Det er lang tid siden. "

Hun smækker kuffertlåget i og undgår med nød og næppe at få fingrene
 i klemme. Han rejser sig fra sengen, vender ryggen til hende og 
begynder at klæde sig på. " Det siger sig selv, at jeg hjælper dig 
med bagagen og alt det øvrige praktiske. I morgen aften kan du være 
hjemme. Katten bliver glad for at se dig. "

Hun farer på ham med et skrig. Hun undrer sig over, hvor den kraft 
kommer fra, der gør hende i stand til at vælte ham om på gulvet og
 slå løs på ham med knyttede hænder.

Han ler, mens han beskytter sig mod hendes slag. " Sådan, " siger 
han, " skal det være. Det er lykkedes mig nok en gang at lave dit 
ansigt om til jern. "



