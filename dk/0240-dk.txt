
 -  De begynder at sove med ryggen til hinanden og kan ikke tale om
 det. De holder op med at kysse og kærtegne for ikke at sætte 
forventninger, der ikke kan indfris, i gang hos den anden. Det bliver 
en lettelse for dem helt at droppe det seksuelle samliv.


IKKE ET ORD OM AIDS

Bogen kommer vidt omkring  -  fra de seksuelle fantasier over 
barnløshed til mandesygdomme. Det psykologiske aspekt bliver berørt i 
alle kapitler.

Et emne har forfatterne dog besluttet at udelukke  -  AIDS:  -  Vi 
er trætte af, at dødsangst og seksualitet skal hænge så tæt sammen. 
Det er en sygdom, der skal tages alvorligt, men, som vi har skrevet 
i forordet, så må man søge specialviden om AIDS andre steder, der 
findes masser af materiale om sygdommen.

Thomas Gerstenberg og Beth Lilja Pedersen har været enige om det 
meste af indholdet i bogen. En enighed, som ikke altid er til stede 
mellem de fysisk orienterede speciallæger og sexologerne.



