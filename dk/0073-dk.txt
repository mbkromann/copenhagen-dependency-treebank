
På samme tidspunkt  -  i tidsrummet mellem klokken 11.50 og 12.50 den
 12. december 81  -  skulle Ove Hansen nemlig ifølge politiet have 
dræbt sin kone og skaffet sig af med liget ved at kaste det i 
havnen.

" Alligevel blev oplysningen aldrig skrevet ned, " fastslog 
DR-Dokumentar gruppen i sin sønderlemmende kritik af Frederikshavns 
politis efterforskningsarbejde i Pedal-Ove-sagen.

" Rapporten med nummeret 0-22 fik Jane Nielsen aldrig forelagt. "

TVs Sten Baadsgaard viste hende den før interviewet, men efter aftale 
skulle hun på skærmen lade som om, hun ikke havde set den før og 
spørge:

" Hvor er anden del? "

Underforstået, at der måtte mangle en side  -  den med hendes 
forklaring om Ove.

Afhørt under vidneansvar afviste kriminalassistent Villy Nielsen, 
Frederikshavn politi, som sammen med kollegaen Frank B. Madsen foretog 
afhøringen den 30. december 1981 af Jane Nielsen på hendes bopæl 
under overværelse af hendes mand, imidlertid, at hun skulle havde 
nævnt noget om, at hun så Ove på drabsdagen.



