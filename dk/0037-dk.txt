
Det vil næppe volde rivalerne i Dansk Supermarked og Aldi finansielle 
problemer at komme med et modspil i samme størrelsesorden. Det kan 
betyde priskrig, bekræfter P. E. Pedersen.

" Kunderne skal være sikre på, at de ikke kan købe basis-varer 
billigere andre steder. Går konkurrenterne ned i pris, følger vi med, 
" siger FDBchefen.

De nye super-butikker har også en anden kedelig følge, set med 
brancheøjne. De øger butiksdøden. Også i FDB's egne rækker.

600 FÅR IKKE LOV

600 Brugser har ikke fået lov at blive Super-Brugser. De fleste må 
lukke, mener eksperterne. Desuden forudser FDB, at 200 job af 
sparehensyn skæres bort i de nye Super-Brugser.

Tidligere havde de store Brugser 20.000 forskellige varer på hylderne. 
For at spare skæres antallet ned til 8.000. Det finansierer en del 
af prisnedsættelserne. Resten skal komme fra et forventet mersalg.


Hans Uffe Christensen


En ny aggressiv linje præger Super-Brugsen. Her morer Super-Pedersen 
sig over Nettos priser



