
Questa sera nel palazzetto di Silkeborg riecheggerà l'urlo Moscow calling!, ma non va interpretato come il grido d'aiuto del grande paese dell'Est colpito dalla crisi.

È invece una delle poche vicende di successo russe, che verrà presentata sul palco quando il gruppo rock Gorky Park inaugurerà il suo tour danese nella città dei bei laghi.

Domani i Gorky Park suonano a Ringsted consolidando così l'esplosiva popolarità che il gruppo ha conosciuto quando fecero breccia nel pubblico danese col successo "Bang Bang" poco meno di tre anni fa. Nell'estate del 1990 i Gorky Park hanno suonato al Festival di Roskilde e nello stesso anno hanno trasferito la loro residenza da Mosca a Dallas, Texas, dove stanno provando a ripetere il successo che ha seguito il loro debutto. Genere superaffollato

Se ce la faranno è difficile da stabilire, poiché i Gorky Park appartengono ad un genere un po' affollato, dove imperano i gruppi come Def Leppard, Scorpions e Mötley Crue.

Comunque l'ultimo brano dei Gorky Park, "Moscow Calling", ha avuto un buon successo da noi, grazie alla sua melodia e al suo ritornello di sicuro impatto e alle chitarre tirate a lucido e suonate al massimo.

