
L'incendio boschivo sull'isola di Gotland era stato talmente violento che secondo l'agenzia di notizie finnica FNB l'odore era percepibile fin nella parte meridionale della Finlandia. Dopo svariati giorni di lotta contro le fiamme, le risorse della protezione civile sull'isola di Gotland erano completamente finite ieri pomeriggio. Il funzionario di stanza del corpo di salvataggio locale ha dichiarato all'agenzia di notizie svedese che sarebbe stato trasferito del materiale aggiuntivo sull'isola da Stoccolma.

Ieri sette elicotteri hanno preso parte al lavoro di spegnimento sull'isola di Gotland, e c'era un certo ottimismo tra i pompieri. Il vento era diminuito d'intensità e l'incendio era più circoscritto.

Una parte delle persone che erano state evacuate venerdì dalla città di Kräklingsbo, era ancora alloggiata temporaneamente presso amici e conoscenti. A molti di loro è stata offerta, per un breve tempo, la possibilità di tornare alle loro abitazioni per recuperare i loro averi.

Il corpo dei pompieri ha per tutta la notte di ieri fatto la spola tra il mare e la terraferma per prendere altra acqua.

Secondo l'inviato speciale dell'agenzia di notizie svedese, l'incendio e i numerosi sentieri tagliafuoco scavati che hanno lasciato profonde ferite nel terreno, fanno venire in mente un "paesaggio spettrale, distrutto"

