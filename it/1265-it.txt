
La campagna elettorale americana è entrata nella sua fase decisiva e per coloro che sostengono che la politica è una sporca faccenda, ci sono svariati argomenti da cercare nel modo con il quale i tre candidati si comportano l'uno verso l'altro. Il comportamento non è da guanti di velluto in questi giorni, quando ci sarà da decidere se il democratico Bill Clinton ha veramente un vantaggio rispetto al presidente in carica, il repubblicano George Bush, e se l'indipendente Ross Perot sarà in grado di attirare un numero di voti sufficiente a spostare il risultato, che presuppone che il vincitore in uno stato prenda tutti i voti dei delegati di quello stato. Si tratta di quella matematica elettorale che sostiene che si possa diventare presidente degli Stati Uniti senza avere la maggioranza .

Dei due candidati principali Bill Clinton ha cercato di impostare la campagna elettorale sui fatti, basati sull'insuccesso repubblicano nell'economia fiscale e nell'occupazione, mentre George Bush al contrario ha impostato la campagna sui fatti personali, mettendo il punto interrogativo sull'adeguatezza di Bill Clinton, basata principalmente sul suo mancato impegno militare e sull'opposizione alla guerra in Vietnam. 

