
Le due scuole di Næstved hanno nel tempo organizzato autonomamente diverse attività all'estero, ma con la caduta della cortina di ferro è stato creato un contatto di collaborazione che lentamente si è sviluppato ed ora è risultato in un'offerta congiunta di diversi corsi di studio in comune, in parte in Polonia e in parte a Næstved.

In un centro di studio di Gdynia le scuole hanno avuto un grande successo questo autunno, con un corso per 34 insegnanti polacchi di scuole tecniche e commerciali nella zona di Gdynia/Danzica.

"Il corso comprendeva lezioni di edilizia, corsi per l'uso di EDB oltre a management, marketing e organizzazione. Abbiamo ottenuto reazioni molto positive e nella valutazione due mesi dopo abbiamo constatato che gli insegnanti polacchi hanno applicato sia il metodo pedagogico che le conoscenze specialistiche nel loro insegnamento quotidiano", racconta il direttore dell'insegnamento Niels Kjærsgaard della Scuola commerciale di Næstved

I contatti in Polonia sono avvenuti inoltre tramite il Comitato economico di Næstved, che attraverso la società Næstved Enterprise ha stabilito un ufficio di assistenza e coordinazione nella città di Sopot, gemellata con Næstved.

