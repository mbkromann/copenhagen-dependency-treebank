
Di Henrik Groes-Petersen

 Bonn (politica) - L'imminente scambio spionistico tra Est e Ovest, che includerà il dissidente politico ebreo-sovietico Anatoly Shcharansky, sembra che avrà luogo se possibile ancora prima, in un tentativo di evitare il controllo della stampa.

L'agenzia di stampa della Germania ovest DPA ha comunicato ieri che lo scambio avrà probabilmente luogo oggi anziché martedì come previsto. L'agenzia cita una fonte bene informata e anonima di Bonn, che sostiene che "siamo più interessati ad uno scambio di successo, che ad uno show mediatico di successo."

In un freddo pungente e in mezzo alla neve, un centinaio circa di fotografi e giornalisti di diversi paesi hanno per più giorni praticamente assediato il ponte di Glienicke nella zona sud-occidentale di Berlino Ovest. Sul confine con la Germania Est, il grosso della stampa si prepara ad un'attesa incerta per uno scambio di spie in grande stile, tra est e ovest.

Già martedì scorso gli inviati della stampa hanno iniziato ad arrivare in massa dopo le prime notizie che il ponte di Glienicke sopra il fiume Havel sarebbe stato ancora una volta teatro del traffico di uomini delle superpotenze.

