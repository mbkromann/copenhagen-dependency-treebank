
"La mattina si tende ad avere il sonno pesante, ma il botto mi ha svegliato, e all'improvviso ho sentito degli scricchiolii sopra di me," racconta Ib Oustrup al quotidiano B.T.

È uscito dal letto come un fulmine e è salito al primo piano, dove i quattro figli maschi dai 7 ai 17 anni stavano dormendo.

"Ho gridato per svegliare i ragazzi, e quando sono arrivato su il maggiore era già sveglio e sono riuscito a far scendere tutti i ragazzi giù in salotto sani e salvi," racconta Ib Oustrup a B.T.

Il fuoco era divampato attorno alle 5 e 30 all'alba di domenica nella casa sull'isola di Møn, e la madre dei ragazzi, Annette Laigaard, capo dei servizi sociali su Møn, ha dovuto all'inizio cercare riparo dai vicini, mentre Ib Oustrup saliva di nuovo al primo piano.

"Ho cercato di mettere in salvo ciò che ho potuto salvare tra titoli e altri documenti simili, ma ho dovuto rinunciare," dice Ib Oustrup, che si è procurato ustioni di secondo grado sulle spalle e sul volto.

"Invece ci è toccato assistere all'effetto rovinoso delle fiamme al primo piano finché non sono arrivati i vigili del fuoco dopo 20 minuti scarsi.

