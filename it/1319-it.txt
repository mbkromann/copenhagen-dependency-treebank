
ODENSE: " È completamente senza senso e incomprensibile."

Così hanno reagito sei giovani studentesse dell'università di Odense all'omicidio avvenuto ieri di Betina Jørgensen Kjær, 20, nel collegio di Ungbo a Vindegade a Odense. Conoscevano tutte Betina Jørgensen Kjær come una ragazza estremamente simpatica, studiosa e molto brava. Avevano studiato allo stesso corso (M 17) con lei dallo scorso autunno e hanno appena iniziato il secondo trimestre della facoltà di medicina, quella facoltà che Betina purtroppo non riuscirà mai a terminare a causa del crimine bestiale del quale è stata vittima.

Ieri si è tenuta la lezione di chimica per il corso M 17, e la docente Gudrun Ploug-Sørensen ha chiesto un minuto di silenzio all'aula per ricordare la compagna di studi assassinata.

"Conoscevamo Betina come una studentessa molto diligente e studiosa. Era anche modesta e se c'era qualcuno che le chiedeva un aiuto non lo rifiutava mai" raccontano le compagne di studio.

