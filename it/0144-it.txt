
Giorno e notte qui non hanno alcun significato. Gli immigrati lottano disperatamente tutto il giorno per una cosa sola: la sopravvivenza. I più robusti sono alla ricerca di provviste, i deboli e i malati rimangono nelle tende. Le tende verdi sono di un vecchio modello pachistano che non è molto utilizzato in questo clima. La maggior parte vive abitualmente sotto teli di plastica o tappeti che vengono tirati sopra dei pali per formare una tenda improvvisata. Bassam ha 35 anni e vive assieme ai suoi nove figli e 18 membri sopravvissuti della sua famiglia. 28 persone in tutto, in una tenda minuscola. Soffre di forti dolori al fegato ed è avvolto in tutti i tappeti che la famiglia è riuscita a racimolare. Anche lo zio è prossimo alla morte. Bassam ci mostra la medicina che la clinica del villaggio ha ordinato per i dolori al fegato. Sono compresse per il mal di testa.

Fuori dalla tenda siede una bambina con un neonato in braccio. Il pianto del bambino è straziante. I suoi piedi, che sono scoperti, sono cianotici dal freddo. Senza pannolino, la diarrea del neonato scivola sulle gambe della bambina.

