
Il presidente della regione Per Kaalund vuole ora vederci chiaro nella sospensione del pagamento.

"La questione è se la sospensione del pagamento abbia favorito alcuni creditori piuttosto che altri," afferma.

Per Kaalund sostiene che la regione era il finanziatore privilegiato, in quanto il prestito della regione stessa era il primo in scadenza.

"Se la sospensione del pagamento significa che il consorzio bancario che ha il prestito in scadenza nell'estate del 1993 viene equiparato alla regione, allora le banche hanno migliorato la loro posizione, mentre quella della regione è peggiorata," sostiene.

A quest'affermazione risponde il direttore di banca Peter Straarup: "Le pretese della regione di Copenaghen che sostiene di essere debitore privilegiato sono completamente prive di fondamento." 

Il ministero degli interni ha chiesto alla regione di preparare una relazione esaustiva sul prestito al gruppo Hafnia. Per Kaalund e il direttore regionale Bo Smith negano anticipatamente che le forze politiche abbiano una qualsiasi responsabilità nel piazzamento del prestito.

"Si tratta di una faccenda puramente amministrativa, sulla quale i politici regionali non hanno alcuna influenza," afferma Kaalund.

Secondo i consulenti della Gudme Rasschou, i funzionari hanno solamente agito da intermediari per il prestito alla Hafnia Holding.

"Abbiamo effettuato la consulenza per l'adesione al prestito, e abbiamo proposto che la regione investisse il denaro nella banca commerciale Hafnia" dice il direttore Eigil Pedersen, che è anche socio della Gudme Raaschou.

