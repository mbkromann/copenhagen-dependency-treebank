
Non sono solo i proprietari dei centri abbronzatura che armeggiano con i solarium.

"Spesso abbiamo dovuto insistere con i fornitori sul fatto che quando si approva un apparecchio con i filtri, i filtri dovevano rimanere montati. Troppo spesso troviamo queste situazioni.

Ci sono alcuni centri abbronzatura, che ispezioniamo continuamente, dove la sicurezza non esiste. Abbiamo trovato dei solarium dove si rischiava di prendere la scossa. Abbiamo anche scoperto che la parte superiore di alcuni solarium si è incendiata. E abbiamo visto solarium dove i dispositivi automatici non erano in ordine. Dove ad esempio, la parte superiore non poteva essere sollevata", dice Finn Rønlov Andersen.

Signe Sylvest, che possiede il Riviera Solcenter di Århus chiama la Danimarca una repubblica delle banane per quanto riguarda le normative e le ispezioni ai centri abbronzatura.

"Dovrebbero esistere obblighi minimi per aprire un solarium, assieme ad ispezioni successive e a intervalli regolari. Com'è oggi la situazione, tutti possono avere un solarium. Conosco degli esempi di grill bar o negozi di fiorai che hanno un paio di solarium nel retro.

