
Il gruppo Kosan, in passato estremamente esteso, è ora sparso ai quattro venti. Ieri è stato ceduto il reparto Kosan Teknova, e nel gruppo Kosan rimane solo la Crisplant. Nel contempo, il consorzio di investitori Scandinavian Acquisition Capital ha assunto il controllo del 90 per cento del gruppo Kosan.

La dirigenza delle due società Kosan partecipa alla nuova composizione societaria. La dirigenza della Crisplant, tra i quali l'amministratore Mogens Petersen, acquisisce il 10 per cento delle azioni del gruppo Kosan. Il direttore della Teknova, Erik Thygesen, sottoscrive il 24,5 per cento delle azioni nella sua società mentre la Unibank assume il resto, finché non verranno trovati altri investitori alternativi.

Il gruppo Kosan Holding è di proprietà dal 1989 della Unibank (a quei tempi ancora Cassa di Risparmio SDS) per il 70 per cento, mentre i direttori della Kosan Mogens Petersen, Erik Thygesen e J. P. Fischer Hansen detengono ciascuno il 10 per cento.

All'inizio del 1989 la famiglia Tholstrup mise in vendita il Gruppo Kosan, e nell'aprile dello stesso anno la SDS, assieme ai 4 direttori della Kosan (il quarto era Robert Storm) portò a termine il primo management buy-out. A quel punto, il gruppo Kosan comprendeva dieci filiali.

