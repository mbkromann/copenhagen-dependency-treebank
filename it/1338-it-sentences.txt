Così la sezione omicidi della polizia di Copenaghen ritiene che l' attentato dinamitardo contro i Socialisti Internazionali sia accaduto alle 11.32 di lunedì .
Gli esperti tecnici hanno ora stabilito che l' esplosione è dovuta ad una bomba molto potente e tutto lascia pensare che la bomba stessa sia stata recapitata dal postino , che ha depositato la pesante busta campione nella cassetta delle lettere dei Socialisti Internazionali .
IL CRATERE SCAVATO DALLA BOMBA " Il ripiano della scrivania è ridotto in polvere e la bomba ha scavato un profondo cratere nel pavimento sottostante .
Questo dimostra che la bomba è esplosa quando è stato aperto il pacco , " dice l' ispettore di polizia criminale Bent Hansen della omicidi .
I tecnici della polizia non hanno ancora trovato i resti della bomba , ma il voluminoso materiale che è stato rinvenuto sul posto dovrà essere passato al setaccio ed esaminato .
Ieri i tecnici della polizia hanno tenuto una riunione con esperti di esplosivi delle truppe di genieri della caserma di Farum , ma la polizia ignora ancora quale esplosivo sia stato utilizzato .
Ma deve comunque trattarsi di un esplosivo che provochi anche un effetto incendiario .
Oggi ci sarà un altro incontro con altri esperti di esplosivi nel tentativo di stabilire il tipo di esplosivo utilizzato .

