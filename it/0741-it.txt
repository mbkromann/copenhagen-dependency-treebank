
Il ministro tedesco della finanza ha dato voce al fatto che il governo di Bonn vuole impegnarsi per assicurare che la stabilità economica con il marco tedesco in Germania prosegua anche dopo l'introduzione dell'unione economica e monetaria in tutta l'UE. Per cause di politica interna, Waigel ha più volte sottolineato che i tedeschi non hanno bisogno di temere quanto accadrà quando l'UE introdurrà l'ECU come standard monetario comune in tutta l'Unione.

"L'intenzione non è che il marco tedesco sia soppiantato dall'ECU. Al contrario, è la politica monetaria e di stabilità tedesca che sarà adottata dal resto dell'UE", ha detto recentemente Waigel durante una discussione sulla futura unione economica dell'UE.

Anche il presidente del partito liberale FDP, Otto Graf Lambsdorff, ha dichiarato domenica che vi sono sempre alcune questioni aperte collegate all'UEM. "È ancora molto poco chiaro cosa succederà se un Paese membro violerà la disciplina economica. Nessuno immagina le sanzioni alle quali il Paese in questione sarà sottoposto. Per questo c'è una grande incertezza su come l'UEM sarà realizzata in pratica", sostiene Lambsdorff.

