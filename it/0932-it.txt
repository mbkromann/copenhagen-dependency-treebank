
La signora si chiama Irina Tweedie, ha 83 anni, e vive a Londra, dove il coreografo l'ha incontrata vari anni fa. Il diario di Tweedie dall'India, dove incontrò il Maestro, costituisce lo sfondo per l'ultima scoppiettante parte della rappresentazione, dove Randi Patterson ha infranto i rigidi schemi della danza moderna con canti, strumenti particolari e tre veri acrobati.

"La danza moderna rappresenta ormai un concetto piuttosto limitato, che minaccia continuamente di chiudersi a riccio attorno alla propria estetica, e per questo cerco di trovare qualcosa che possa fondersi con la danza e donarle più vitalità. Ecco allora i tre saltimbanchi Die Onkels, che provengono da un mondo completamente diverso rispetto a quello della danza, con un'espressività più immediata, naturale, fisica e potente che i danzatori non possono vantare", sostiene.

Randi Patterson aggiunge che la sua concezione sulle limitazioni della danza moderna sono probabilmente dovute al "livello altalenante" dell'ambiente della danza danese.

"Bisogna tener presente che i danzatori hanno condizioni estremamente difficili in Danimarca, e che ci vorranno per lo meno cinque anni prima che possa nascere un ambiente qualificato, che riguardi ad esempio un nuovo livello formativo per la danza moderna." 

