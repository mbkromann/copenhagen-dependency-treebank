
Sembra promettente, ma l'associazione dei sindaci americani sostiene che sarebbero necessari 35 miliardi di dollari.

Ciò non può avvenire senza un aumento delle tasse, cosa politicamente impossibile, oppure con un drastico incremento del deficit del budget, che sarebbe molto rischioso e politicamente pericoloso.

Ma nemmeno il partito democratico sa cosa fare. I democratici al Congresso hanno proposto programmi per il mercato del lavoro che per la maggior parte vengono sempre fatti in periodi di crisi, ma senza idea di come poterli finanziare.

Negli ultimi giorni Bill Clinton ha completamente cambiato argomento temendo che una dura critica al presidente avrebbe spinto una grande parte dell'elettorato della classe media lontano dai democratici, come avvenne negli anni '80. Se Clinton ha un piano per affrontare i problemi delle grandi città, per ora lo sta tenendo per sé.

Il risultato sono stati sondaggi di opinione in cui gli elettori si dividono in tre gruppi quasi della stessa grandezza, ripartiti tra Bush, Clinton e il probabile terzo uomo nella corsa elettorale, il multimilionario uomo d'affari Ross Perot del Texas.

