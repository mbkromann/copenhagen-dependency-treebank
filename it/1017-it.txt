
Quasi contemporaneamente al nuovo progetto di legge del governo, il partito dei CD ha proposto di prevedere una consulenza anonima per bambini e genitori, alla quale fare riferimento quando sussistono dei problemi, senza che questo debba avere come conseguenza una "registrazione del rapporto", che comporta inevitabilmente il fatto che la persona in questione diventa un caso nel sistema.

È stato ipotizzato come mezzo per evitare che i problemi che potrebbero ancora venire risolti con l'assistenza di una persona indipendente e competente s'ingigantiscano fino a comportare una richiesta di affidamento forzato.

Questa è stata la proposta di cambiamento al progetto di legge del ministro, che è stato approvato ma senza che il partito dei CD abbia tuttavia potuto votare la legge nel suo complesso. Presentava infatti, a giudizio dei CD, errori e mancanze, che ci hanno fatto considerare come incomprensibile che potesse essere figlio di un governo di centro-destra.

Come sicuramente anche tutti gli altri, i CD attribuiscono un peso determinante al fatto che gli affidamenti forzati, se sono inevitabili, debbano essere gestiti nel modo più cauto possibile.

