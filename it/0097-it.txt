
"Henning Dyremose è il nostro rappresentante. È un uomo capace e simpatico, ma che diventi lui il Ministro delle finanze oppure Mogens Lykketoft dei Socialdemocratici, la differenza è quella che c'è tra una Hof e una Tuborg: l'etichetta è diversa ma il contenuto viene dallo stesso calderone.

Finora abbiamo sostenuto Schlüter e continueremo a farlo. Preferiamo avere un governo civile che socialdemocratico, ma il governo KV governa allo stesso modo dei Socialdemocratici. Abbiamo quindi poche ragioni che ci spingono a mantenere vivo il governo attuale", dice il capogruppo del Partito Progressista, Aage Brusgaard.

Aage Brusgaard non intende indicare a Dyremose la direzione che Schlüter sceglierà di seguire:

"Probabilmente ci atterremo ad una decisione precedente secondo la quale seguiamo sempre il leader del partito civile di maggioranza.

PROFILO INCISIVO

Il Ministro dell'industria Anne Birgitte Lundholt potrebbe essere una candidata. La Lundholt ha un atteggiamento giusto, è una grande lavoratrice e mantiene la parola data. Lei potrebbe essere un buon capo per un futuro governo civile, che in tal modo vuole avere un profilo molto più incisivo", dice Aage Brusgaard.

