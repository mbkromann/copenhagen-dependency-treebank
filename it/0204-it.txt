
La novità determinante nell'ingegneria genetica è che si possono trasferire caratteristiche ereditarie da una specie all'altra. In tal modo è stato ad esempio ottenuto un topo gigante. Il topo gigante è stato realizzato trasferendo parte delle "caratteristiche ereditarie da adulto" del ratto ad un topo. Il risultato è stato che il topo è diventato grande quasi come il ratto.

Nelle fabbriche che abbiamo a disposizione oggi, le materie prime vengono convertite in nuovi prodotti. I fagioli di soia diventano olio per condire l'insalata. Il legno diventa carta. Nelle fabbriche del futuro saranno gli organismi geneticamente modificati a trasformare le materie prime in prodotti.

E l'industria danese è in prima fila nell'evoluzione tecnologica. Nel 1987 si calcola di poter iniziare la prima produzione di organismi geneticamente modificati. Tutte le previsioni e le esperienze estere dicono che non passerà molto tra la prima produzione di organismi geneticamente modificati e la successiva. La ricerca procede in tantissimi settori e sono molti i risultati che indicano produzioni promettenti in Danimarca e all'estero.

