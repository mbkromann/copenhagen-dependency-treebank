
Il contenuto in piombo nella benzina a 98 ottani è stato finora nella maggior parte delle compagnie (inclusa la Statoil) di 0,15 grammi per litro. È una soglia limite, stabilita dalle autorità.

"In considerazione della composizione attuale del parco automobilistico danese non ci saranno problemi a ridurre il contenuto di piombo di un quarto. Ciò avverrà mescolando il 25 per cento di benzina contenente piombo con la miscela di nuova qualità," informa il responsabile della comunicazione della Statoil, Kai Nielsen.

Anche la Texaco, che tre settimane fa ha lanciato sul mercato un nuovo prodotto con additivi modificati, ha eliminato il 25 per cento della benzina con piombo nella sua benzina a 98 ottani.

"Abbiamo deciso che il calo di prezzo vada a vantaggio dei nostri distributori," afferma il vicedirettore Jan E. Nilsson all'agenzia Ritzau. La differenza di prezzo è di solo tre centesimi di corona.

Alla Shell non ci sono progetti per la sostituzione di una parte della benzina a 98 ottani con piombo con quella senza piombo. La Shell tentenna: "Non subito. Vogliamo prima accertarci che le fabbriche costruttrici di automobili ci garantiscano che le autovetture non subiranno danni," afferma il responsabile della comunicazione Margrethe Skov. La Shell ha dovuto ritirare alcuni anni fa un prodotto dal mercato perché risultò essere dannoso per alcuni motori di automobili.

