
La Maribo Frø è talmente avanti nella ricerca della barbabietola ideale, che l'azienda a Lolland di proprietà della Danisco, è certa dell'introduzione della barbabietola nei campi dei coltivatori entro l'anno 2000. La manipolazione genetica delle barbabietole ha accelerato la pratica, e in questi giorni la Maribo Frø sta ottenendo l'autorizzazione ambientale per la semina della terza generazione di barbabietole modificate geneticamente nei terreni di prova.

" È profondamente sbagliato richiederci tante ricerche nei laboratori prima di poter ottenere l'autorizzazione dall'Agenzia per la protezione dell'ambiente" afferma il direttore, l'ingegnere Leif Kjærgaard, che comprende i conflitti etici sorti sulla manipolazione genetica sugli animali, ma non quelli sulle piante. Leif Kjærgaard necessita di un'autorizzazione per la produzione di semi modificati geneticamente entro due anni, altrimenti questo settore di attività chiuderà per i 30 addetti del laboratorio biotecnologico nella filiale a Lolland della Maribo Frø.

In realtà tutti i miglioramenti delle sementi sono mutazioni. Con i metodi di incrocio tradizionali occorrono 14-15 anni per sviluppare un nuovo metodo, ma con la tecnica della manipolazione genetica sono sufficienti otto-nove anni, poiché alcuni passaggi vengono saltati, e si scopre prima se una pianta è in possesso o meno dei geni desiderati.

