
È Erling Brodersen, presidente dell'Associazione dei Tour Operator in Danimarca, che firma la gelida lettera alla Spagna.

R.I.D rappresenta tutte le maggiori agenzie di viaggio danesi, compresa Larsen Rejser:

"Nella stagione mandiamo quattro aerei alla settimana con destinazione Ibiza, con un totale di 700-750 danesi ed è evidente che non possiamo permettere che uno dei nostri ospiti sia assaltato dalla polizia locale", dice Jens Veino, direttore di Larsen Rejser, dopo che il diciassettenne Mark Georgi di Taastrup ha raccontato a B.T. cosa avviene con i turisti che per un qualche futile motivo irritano la polizia spagnola.

ESTORSIONE DELLA POLIZIA

Il ragazzo è stato sbattuto a terra assieme ad un amico, picchiato e ammanettato.

Un'aggressione così violenta da fargli perforare il timpano, che ora dovrà essere ricostruito con un'operazione.

In seguito, i due giovani sono stati oggetto di ricatto da parte dei poliziotti spagnoli.

