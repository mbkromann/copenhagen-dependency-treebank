
Interpreta cinque ruoli nella rappresentazione di successo "Amleto" al Betty Nansen Teater di Fredriksberg:

fa il guardiano, l'attore, il capitano, il cadavere (senza repliche) e Fortinbras.

La rappresentazione dura 3 ore e mezza e va in scena sei volte alla settimana, e ogni volta ci sono circa 100 corone in busta paga per lui.

Henrik Fiig, 27 anni, frequenta il quarto e ultimo anno della scuola di recitazione di Copenaghen, e il suo impegno in "Amleto" può essere quasi considerato una specie di praticantato.

Questo è il suo primo vero ruolo in teatro.

Henrik è pieno di energie ma l'ingresso alla scuola di recitazione è stato penoso per lui.

"A quel tempo avevo una fidanzata con la quale avevo convissuto per due anni, ma il rapporto è andato a monte quando ho iniziato la scuola.

Ero sconcertato da tutte le possibilità che si sono aperte per me a scuola. Un sacco di cose sono state messe a dura prova. Bisognava imparare a conoscere se stessi, e questo prendeva così tanto tempo che un rapporto di coppia non poteva funzionare."



