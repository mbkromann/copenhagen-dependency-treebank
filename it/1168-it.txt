
Sabato verrà ricordato ai danesi che vedere film danesi al cinema è buona cosa.

Il 1° ottobre l'Istituto Cinematografico Danese ha compiuto 20 anni, che verranno festeggiati sabato con una festa del cinema dove 75 film selezionati, sul totale dei 240 che l'istituto ha sostenuto nel corso degli anni, verranno proiettati in 130 dei 160 cinema nel paese.

Sarà possibile acquistare due biglietti al prezzo di uno, e in diversi punti vendita Bilka e OBS, nei quali vengono mostrati trailer danesi su grandi schermi video, verranno organizzati quiz cinematografici con in palio biglietti gratuiti per vedere i film danesi.

"Desideriamo caratterizzarci e far vedere che l'Istituto Cinematografico Danese non è un'istituzione noiosa" sostiene il direttore dell'istituto Bo Christensen. "Non è un segreto che il numero di film danesi è calato negli ultimi anni, e adesso è precipitato al 10-11 per cento. Tramite la festa del cinema che organizziamo grazie all'ottima collaborazione con il mondo del cinema, speriamo di invertire la tendenza." 

