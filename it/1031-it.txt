
La crescita nel commercio mondiale è calata nel 1991. Sia dal punto di vista della quantità, sia da quello dei prezzi. È stato il terzo anno di fila. C'è buona probabilità che anche quest'anno ci sarà un nuovo calo. La diminuzione della crescita arriva dopo un periodo della stessa durata ma con crescita in aumento. Per questo motivo lo sviluppo in negativo viene notato con grande attenzione. Tutti i discorsi vertono sul fatto se sia possibile incrementare gli scambi commerciali attraverso l'abbattimento delle ultime barriere doganali, il diradamento degli aiuti all'agricoltura, la creazione di zone di commercio franche e l'eliminazione in generale di tutte le restrizioni commerciali. Le cifre del GATT sullo sviluppo del commercio mondiale non possono per fortuna neanche venire interpretate come quel segnale negativo che invece le cifre sembrerebbero indicare.

La spiegazione risiede principalmente nel calo continuo della produzione. Quando la produzione diminuisce, cala anche il bisogno per lo scambio internazionale di merci. È quindi attraverso la crescita economica che si creano sia le condizioni che il bisogno per lo scambio commerciale tra i paesi. Le cifre fornite dai coordinatori dell'accordo generale sulle tariffe e il commercio, il GATT, illustrano nel loro rendiconto annuale e con tutta la necessaria chiarezza i risultati di quel cammino verso la crescita zero, che il mondo ha intrapreso globalmente dal 1988 e dove il 1991 è il punto zero, finché non verranno pubblicate le cifre per il 1992.

