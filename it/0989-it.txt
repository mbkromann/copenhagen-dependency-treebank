
"Monitoriamo le chiamate d'urgenza una volta a settimana. Lunedì scorso, il 27 per cento delle 1000 chiamate ricevute è avvenuto tramite lo 0-0-0. La cifra si è mantenuta costante tra il 23 e il 28 per cento dal 1° maggio. Non si può quindi parlare di un incremento per il nuovo numero" afferma l'amministratore del settore traffico e rete della KTAS, Bjarne Rylander. Le molte segnalazioni che parlano di un numero crescente di chiamate per errore alle centraline d'urgenza, stanno facendo valutare alla KTAS la necessità di indire una nuova campagna informativa.

"Sembra plausibile che le centraline d'urgenza registrino un maggior numero di chiamate per errore rispetto al passato. La combinazione di cifre costituisce un rischio maggiore, e tutto lascia pensare che dovremo ripristinare la campagna. Nel contempo non abbiamo ancora intenzione di abolire il numero 0-0-0. Non vogliamo assumerci la responsabilità di disgrazie," sostiene il responsabile per l'informazione della KTAS, Benny Dam.

Aggiunge che la KTAS "non ha ancora le capacità" per poter deselezionare in maniera automatica tutti coloro che, ad esempio, devono chiamare un numero con le cifre iniziali 31 12 - 

