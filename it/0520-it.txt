
Mi pulisco gli stivali. Mi levo stancamente i molti strati di abiti per lo sci e so con certezza che la sauna e la piscina dell'albergo sono la mia prossima meta.

Una benedetta stanchezza mi assale quando mi siedo davanti al camino per la cena, e fisso lo sguardo sul fuoco. Non so se dormo, penso o se sto seduto e basta. In ogni caso le mie gambe riescono a fatica a condurmi nella grande sala da pranzo.

 ELEGANZA E GRANDE VARIETÀ DI CIBI

Nella sala sono stati apparecchiati piccoli tavoli con i nominativi e piccole bottiglie di vino di ieri, tappate. Tutti si sono cambiati per la cena. I bambini, con i capelli umidi e ben pettinati siedono stancamente ai tavoli. Solo la Fanta norvegese arancione, Solus, riesce a tenere aperti i loro occhi e le loro bocche.

Il servizio, gentile ma calmo e pratico delle ragazze con grandi grembiuli e capelli lucidissimi pettinati all'indietro. Le leggendarie guance rosse, che possono solo rendere felici a guardarle. Durante il giorno, qui vengono serviti tre pasti. La colazione è fantastica. Pudding, muesli, prugne secche, uvetta, cannella, formaggio, uova, salsicce, confettura, succhi di frutta e pane in tutte le forme. Una volta riempita la pancia, si parte.

