
Non bisogna prenderlo esattamente alla lettera, ma la meravigliata coppia danese avrebbe presto sperimentato che le dicerie avevano un fondo di verità. In un rapporto scientifico sull'argomento poterono leggere (Heidi poté leggere) che le lenti colorate avevano aiutato molti dislessici australiani. Non tutti, ma la maggior parte delle persone coinvolte nell'esperimento avevano avuto molta più facilità negli esercizi di lettura, perché la forma delle lettere era più piatta.

Esercizi di lettura. Bastava la parola a far venire mal di testa ad André. In ogni caso, anche se con difficoltà, l'avrebbe letto.

 - In seconda venni a sapere che ero dislessico, e negli anni seguenti seguii un corso speciale che affrontava il problema in modo intensivo e io arrancavo, ma facevo il possibile. Dopo la settima, seguii prima un anno in una scuola serale per dislessici, poi un anno in un'altra scuola. Ma non funzionava. Gli occhi di André non riuscivano a catturare le figure nere sulla carta bianca, e quando lentamente e con somma fatica riusciva ad arrivare in fondo alla riga, non capiva nemmeno cosa significasse.

