C' è contemporaneamente la proposta di ridurre il servizio militare di un mese circa , mentre in un' ottica breve ( fino al 1996 ) si propongono nuovi investimenti in materiali per 5 miliardi di corone .
La riduzione dovrà necessariamente avvenire nella Divisione dello Jutland , il cui scopo è in gran parte venuto meno assieme alla minaccia bellica proveniente da Est .
È stata la divisione dello Jutland che assieme alle forze NATO della Germania del nord avrebbe dovuto garantire la difesa dello Schleswig contro l' avanzata dei carri armati della RDT .
Ora il materiale bellico della RDT è entrato a far parte degli armamenti della NATO , e sebbene ci sia ancora un gran numero di soldati russi di stanza nella ex Repubblica Democratica Tedesca , la minaccia da questo territorio viene considerata come piuttosto ipotetica .
Il resto della Divisione dello Jutland dovrà venire inglobato nella forza di difesa generale della NATO .
E in piccola parte nelle nuove forze di intervento della NATO , che verranno principalmente utilizzate in occasione di " gestione delle crisi internazionali " .
Nuove sfide Mentre i più alti funzionari della difesa in questo modo continuano ad operare con una grande difesa nazionale , gli esperti del Ministero della Difesa sottolineano nel medesimo rapporto che i problemi legati alla sicurezza politica si trovano ai nostri giorni in luoghi completamente diversi .

