
La situazione è questa: a Lars Olsen manca ancora un anno per terminare il suo contratto con il Trabzonspor.

Ciò nonostante i giornali sono pieni di voci che darebbero l'attaccante della nazionale in viaggio verso uno dei tre maggiori club di Istanbul, Besiktas, Fenerbache oppure Galatasaray.

"Non dò adito a voci di corridoio," dice Lars Olsen al giornale B.T.

"Siamo nel pieno di una rovente campagna acquisti nel calcio turco. Tutti ipotizzano tutto su tutti. Per quanto mi riguarda vengo a conoscenza solo di una minoranza di voci, solo perché ogni tanto compro un giornale turco per leggere i programmi televisivi.

Durante l'ultimo fine settimana d'improvviso il mio compagno di squadra e di stanza mi ha chiesto perché volevo trasferirmi in un club francese. È venuto fuori che un giornale sosteneva che il club francese del Lione, che abbiamo battuto nel secondo girone della coppa campioni l'autunno scorso, sarebbe stato interessato a me.

Ma come ho già detto: il mio punto fermo è rispettare il mio contratto ancora per un anno con il Trabzonspor, dove peraltro mi trovo benissimo." 

