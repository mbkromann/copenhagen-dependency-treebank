Alla fine di giugno , le imprese industriali danesi , al netto degli scostamenti stagionali , contavano oltre 270.000 dipendenti .
Sono 38.000 in meno rispetto al picco della congiuntura positiva del 1986 .
Ci vorrà molto tempo prima che possa di nuovo realizzarsi la speranza di creare 53.000 nuovi posti in tre anni , come accadde nel triennio 1983-86 .
L' esperienza maturata in quegli anni indica che l' occupazione industriale inizia solo a crescere l' anno successivo a quello della ripresa della crescita economica .
È esperienza comune che il fabbisogno di nuove merci durante una ripresa economica viene all' inizio soddisfatto senza bisogno di ampliare il parco macchine e il numero di addetti dell' impresa .
Pertanto i dati del primo semestre dell' Istituto di Statistica Danese mostrano anche oggi che le imprese industriali hanno all' inizio del secondo semestre una capacità residua disponibile del 20 per cento , che dovrà ridursi prima che le imprese sentano il bisogno di svilupparsi sotto l' effetto di una ripresa economica .
Inoltre la maggior parte delle grandi imprese industriali annuncia che le riserve di ordini sono al di sotto dei valori normali .
Nel contempo i depositi sia delle materie prime sia dei prodotti finiti sono al di sopra dei valori normali .

