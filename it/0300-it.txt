
E il ragazzo è pericoloso, anche quando è in disaccordo con il proprio regista. Basta ascoltare come lo descrive Jerzy Skolimowski, regista del film "Fyrskibet" (su TV2 la domenica):

"Questo tipo è decisamente esplosivo. Non ha alcun talento per vivere assieme ai suoi compagni. "

Ma il talento, Brandauer ce l'ha per qualcosa. Infatti, quest'anno ha festeggiato 26 anni di matrimonio con l'amore della sua gioventù Karin Müller, originaria del paesino di Altaussee in Austria.

Klaus Maria Brandauer incontrò la sua Karin quando aveva 18 anni. Lei viveva all'altra estremità del paesino. Il figlio della coppia, Christian, è nato pochi mesi dopo il loro matrimonio.

Quando Brandauer conobbe Karin, sognò di una grande famiglia con un numero esagerato di bambini, e con se stesso troneggiante a capo tavola. Ma Karin aveva altri piani. Dopo aver saggiato il terreno della pittura e del giornalismo, si è seduta lei stessa sui banchi di scuola per diventare infine una regista televisiva di grande successo. E il primogenito, Christian, è rimasto figlio unico.

