
Per lungo tempo rimasero di nuovo in silenzio, e il lontano rumore delle auto dall'autostrada vicino ai quartieri dei bianchi, la lotta selvaggia di due mosche per i resti della polenta su un piatto scheggiato e il respiro sibilante di papà erano un fastidioso baccano alle orecchie di Mewa.

 - Mewa deve andarsene, disse papà e tenne gli occhi ostinatamente fissi in un punto del soffitto dove il panello di zinco quadrettato era fissato alla traversa con fili di metallo arrugginiti.

 - Sì, Mewa deve andarsene.

Mewa sentì i battiti del suo cuore mischiarsi agli altri rumori, percepì la pulsazione del sangue fino nella punta delle sue dita, e guardò come il padre stesse avendo una gran difficoltà ad inghiottire o a fare qualsiasi altra cosa. Buttò uno sguardo a Elias, che aveva appoggiato la sua lattina di birra vuota sul giornale di gare di auto sul nudo pavimento di cemento, alla madre, che con le gambe allungate, una mano in alto sul ventre e l'altra abbandonata sul bracciolo, scuoteva lentamente la testa. Katie sedeva immobile sulle ginocchia di lui, con una mano sul bordo del tavolo e l'altra sulle sue spalle. Lei lo guardò con uno sguardo interrogativo.

