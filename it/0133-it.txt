
Una delle navi pronte per la demolizione, che non possono più navigare, è il sommergibile Spækhuggeren (l'Orca assassina) S327, che dal 1957 ha percorso avanti e indietro il Mar Baltico ed è anche stato nell'Atlantico come unità del STAVLANDNORTH, la flotta atlantica stanziale della NATO.

"Le condizioni per l'asta dicono chiaro e tondo che lo Spækhuggeren dovrà essere demolito e che alcune parti dovranno in seguito essere fornite alla Marina Reale", comunica il Capitano di fregata Per Mikkelsen a Holmen, Copenhagen.

Holmen è purtroppo destinato ad essere presto messo in vendita.

VELOCE E COSTOSO

L'asta della Marina reale comprende quattro navi da perlustrazione di classe Dafne, costruite all'inizio degli anni Sessanta nei cantieri navali militari, e cinque navi torpediniere con turbina a gas di classe Leone Marino, tutte fornite dai cantieri navali militari tra il 1965 e il 1967. Sono certo delle belle bestie: possono navigare fino a 54 nodi, oltre al fatto che sono dotate di un totale di 12.750 cavalli per tre motori a turbina. Ma sono costose da tenere in vita.

Infine, anche la nave da pattuglia Fylla è in vendita. Anche questa è stata costruita all'inizio degli anni Sessanta nei cantieri navali di Aalborg e ha in seguito navigato per lungo tempo tra le Isole Fær Øer e la Groenlandia.

