
È quasi impossibile scrivere altre spiritosaggini e commenti sarcastici sulle 1500 paia di scarpe di Imelda Marcos, la moglie dell'ex presidente filippino, che sono state esposte in un museo apposito nel palazzo di Malacanang a Manila.

Le scarpe sono infatti state tolte e ci sono forti sospetti che saranno restituite ad Imelda Marcos.

Il museo di Malacanang, una specie di camera degli orrori che dovrebbe descrivere lo stile di vita bizzarro e stravagante del defunto presidente Ferdinand Marcos e della sua consorte quando erano al potere negli anni '60 e '70 è passato nelle mani del Fondo culturale del paese che illustrerà invece i successi culturali della nazione filippina nel corso degli anni.

Amelito Ramos, moglie dell'attuale presidente Fidel Ramos, ha detto nei giorni scorsi in occasione dell'apertura del museo di cui abbiamo parlato sopra che "la nazione vuole mostrare che non siamo solo una terra che produce colf e lavoratori stranieri a buon mercato".

Le prossime esposizioni saranno allestite tra gli altri con le opere di pittori filippini nel tempo.

 Foto: AP Imelda Marcos, amante delle scarpe

