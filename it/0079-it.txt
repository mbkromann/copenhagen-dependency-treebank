
"Mio padre mi ha infilato dentro il suo pisello", ha raccontato il bambino ritardato tramite una lavagna, cosa che ha portato ad una denuncia della polizia nei confronti del padre innocente. I genitori tuttavia non sono stati processati, ma sono stati coinvolti in un doloroso caso giudiziario. 

Il rapporto, costato 800.000 corone, è stato ordinato e pagato dal Tribunale regionale dopo un acceso dibattito sul fatto che la lavagnetta fosse una sciocchezza oppure costituisse un mezzo affidabile per comunicare con i cosiddetti "disabili fisici e psichici estesi".

SEGUENDO LA MANO

L'utilizzo di lavagnette è iniziato nel padiglione M dell'Ospedale della Regione di Copenhagen nel reparto dei disabili plurimi, Vangedehuse, e si è esteso lentamente ad altre istituzioni. La Regione ritiene che fino a 100 disabili hanno utilizzato o utilizzano le lavagnette.

I disabili che non hanno la facoltà di parlare, si trovano assieme a due o più pedagoghi davanti alla lavagnetta, che è composta dall'alfabeto e alcuni altri simboli. Per dare sostegno alla mano del disabile, il pedagogo la guida sulla lavagnetta, finché il soggetto indica una lettera sulla lavagnetta.

