
L'atelié di Elise Gug si trova nel cuore dell'appartamento di famiglia, adiacente alla cucina-soggiorno, che secondo lei è una delle cucine più fotografate della Danimarca. Elise Gug ha infatti anche un ottimo gusto per l'arredamento della casa, qualcosa a cui potrebbe dedicarsi nella prossima vita.

 - Per me è un piacere immenso arrivare a casa con una rivista di arredamento veramente elegante, e accomodarmi sul divano con una tazza di cappuccino.

L'appartamento è stato ricavato in una ex stazione di polizia, proprietà di una cooperativa ospitata in una casa del '700 con esotici balconi, traverse di legno e panorama sulla Marmorkirken di Copenaghen. L'intera casa, restaurata con sommo gusto, brulica di bambini (Elise Gug ne ha tre) e la cooperativa è così entusiasta di ritrovarsi in compagnia che ha un proprio bar e sala delle feste.

La romantica e femminile impronta della Gug è anche evidente nell'appartamento, arredato con molti mobili antichi, oggetti trovati nei negozi second-hand e tende con drappeggi.

