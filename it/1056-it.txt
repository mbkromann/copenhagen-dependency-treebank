
Lars Højer non ha ancora l'età per finire nel museo delle cere, quindi la storia "laggiù nel cortile" appartiene ad un lontano passato, che non regge quando si è nati e cresciuti nel quartiere di Nørrebro, e quando ora, nel 1992, non si sono ancora compiuti 22 anni.

Ed è senza sentimentalismi (d'altronde non ha proprio l'età per fare il sentimentale) che Lars Højer racconta della sua infanzia calcistica. In fondo non si tratta che di una normalissima storia di tutti i giorni. Una storia che insegna ai padri che non vedono l'ora di iscrivere i loro figli di sette anni nelle giovanili di un grande club, che forse dovrebbero riflettere sul fatto che i nostri maggiori talenti calcistici hanno quasi tutti iniziato in una squadra minore.

Lars Højer è uno dei tanti. Fu nella squadra di quartiere di Heimdal che i primi scarpini da calcio sono stati consumati fino alla suola. Il padre di Lars pensò che quella squadra faceva al caso suo.

Contemporaneamente alle partite con l'Heimdal, Lars si allenava a tutto spiano nel cortile di casa, dove provava per ore e ore il tiro destro, che poi diventò uno tra i più potenti e precisi della serie A.

