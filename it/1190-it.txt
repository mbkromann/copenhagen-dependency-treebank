
Il direttore della federazione finanziaria, Søren Dalmark, era perfettamente concorde sul fatto che bisogna approntare delle strategie per affrontare i futuri licenziamenti di massa. Nella sua relazione ha sostenuto che la federazione finanziaria avrebbe spianato la strada per "contatti e discussioni" sia a livello locale, sia tra la federazione e l'associazione dei datori di lavoro del settore finanziario.

"Lo scopo è chiaramente quello di capire: Qual è il giusto livello riguardo al numero degli addetti? Qual è il giusto livello sul modo di servire i nostri clienti? Qual è il giusto livello che stabilisca quanto dobbiamo guadagnare?" ha chiesto Dalmark.

Ha anche intenzione di coinvolgere i clienti. Søren Dalmark ha proposto che i collaboratori si "profilino come amici del cliente".

"Siamo sempre stati spalla a spalla con la dirigenza e difeso le loro direttive. Ma ora dobbiamo invece allearci con i clienti. Dovremo chiedere loro cosa desiderano e quanto sono disposti a pagare per il servizio", ha sostenuto.

Una simile alleanza potrà anche essere utilizzata durante le contrattazioni collettive nel 1993, quando è previsto che nuovi accordi di salvaguardia saranno uno degli argomenti principali, afferma Dalmark.

