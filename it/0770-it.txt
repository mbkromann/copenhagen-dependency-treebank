
La televisione ha detto che almeno 500 cadaveri sono stati trovati nelle rovine di Erzincan a circa 575 km ad est di Ankara.

Era decisamente impossibile indicare un numero più preciso delle vittime poiché molte cittadine sono state isolate dal resto del mondo da quando si è verificato il terremoto.

In alcune drammatiche registrazioni della televisione turca dopo la tragedia, un giornalista urla che vuole addentrarsi tra le rovine di Erzincan per cercare dei sopravvissuti.

Una voce grida di rimando che ci sono venti sopravvissuti che attendono di essere salvati.

Un'altra registrazione mostra un padre in lacrime. "Ah, i miei bambini", urla.

60 studenti sono rimasti sepolti sotto l'edificio crollato della facoltà di medicina al centro del paese.

L'ufficio stampa dell'Anatolia ha comunicato che 517 persone sono rimaste ferite e che 251 di loro sono state ricoverate in ospedale.

La televisione ha mostrato moltissimi edifici di Erzincan, interamente crollati. Le sirene delle ambulanze risuonavano sullo sfondo.

Il governatore della provincia di Erzincan, Fikret Cuhadaroglu, ha comunicato che un quarto della città era in rovina.

