
Un piano d'emergenza non l'ha mai visto e il suo numero d'urgenza non lo conosceva.

Interrotta da momenti nei quali non riusciva a parlare a causa del pianto, Anne Lisbeth Hammer racconta di un equipaggio praticamente del tutto nuovo su una nave recentissima, dove il lavoro di preparazione della nave al varo è stato talmente impegnativo che non c'è stato tempo per concentrarsi sui compiti legati alla sicurezza.

La "Scandinavian Star" effettua il suo primo viaggio da Frederikshavn ad Oslo il 1° aprile 1990, e già prima di questo viaggio Ole B. Hansen, direttore della società di navigazione, aveva dichiarato a chiare lettere all'equipaggio che la nave avrebbe dovuto essere pronta a salpare con passeggeri a bordo il 1° aprile, racconta il rappresentante sindacale. L'affermazione era così perentoria che un rinvio della traversata non venne neanche messo in discussione.

Aveva partecipato ad un incontro con Ole B. Hansen a bordo della "Scandinavian Star" uno dei primi giorni dopo il 1° aprile ma della sicurezza non si discusse per niente. Si parlò solamente di come svolgere il lavoro.

