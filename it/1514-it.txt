
"Okey, ci incontriamo alle 14 domani, al solito posto." 

Telefonate ambigue e monitorate, incontri in pub tra vecchi conoscenti criminali sono serviti secondo l'accusato di traffico di stupefacenti "Lonne" Leon Erling Fristrup Jensen, 44, solo per procurarsi un hotdog e un posto a sedere!

È quello che ha sostenuto "Lonne" ieri al Østre Landsret, dove è imputato come uno dei capi di una banda danese che secondo la polizia è responsabile del traffico di chili di eroina in arrivo da Pattaya, Thailandia, destinata al mercato danese.

L'accusa ritiene che una serie di telefonate e incontri nell'ottobre e novembre del 1991 dimostrano che "Lonne" in collaborazione con un vecchio amico, un ex grande trafficante e ora venditore di hot-dog a Copenaghen, e un danese emigrato a Pattaya hanno pianificato il traffico dell'eroina dalla Thailandia.

Il danese emigrato, con una predilezione per i gioielli d'oro, per molti anni ha gestito un pub a Pattaya. Ma ora fa parte dei tre danesi che sono rientrati volontariamente dalla Thailandia per la carcerazione preventiva in Danimarca, perché in caso contrario rischiavano di essere buttati in una prigione thailandese in attesa dell'estradizione in Danimarca.

