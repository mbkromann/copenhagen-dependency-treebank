
"Non credo più che uno dei membri del Comitato del mercato possa tenere sotto controllo la situazione. Siamo tutti seduti qui, riunione dopo riunione a emettere mandati vincolanti ai ministri che devono difendere la posizione della Danimarca al consiglio dei ministri del Parlamento europeo", dice Peter Duetoft.

Si riferisce ad esempio alla scoperta da parte di B.T. di una direttiva del Parlamento europeo che, per proteggere la salute pubblica, vieta ai macelli privati di macellare più di 12 animali alla settimana. La salute pubblica non corre alcun pericolo se vengono macellati meno di 12 animali, ma se sono uccisi 13 animali, i macelli devono dotarsi di attrezzature molto avanzate simili a quelle dei macelli per l'esportazione. Per questo la metà dei macelli danesi è stata costretta a chiudere.

La direttiva è entrata in vigore a luglio di quest'anno ma il Comitato del mercato non ha compreso le conseguenze della norma se non nell'ultima settimana.

Duetoft presenta il suo controverso punto di vista in un nuovo libro sul Parlamento europeo, che uscirà lunedì. Peter Duetoft, che si dichiara sovraeuropeo e ha un passato da parlamentare europeo, ha scritto il libro a quattro mani con Jens Peter Bonde del Movimento popolare contro il Parlamento europeo.

