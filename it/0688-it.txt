
Sulla linea laterale nel dramma della Skandia c'è Baltica. Il direttore amministrativo Peter Christoffersen dice che non si tratta né di trattativa né di indagine tra Baltica e SKandia per il momento. Skandia ha precedentemente auspicato un matrimonio con Baltica.

Peter Christoffersen non vuole negare che non vi saranno trattative su un altro fronte, in particolare tra Baltica e Hafnia sul grande pacchetto azionario che Hafnia detiene in Baltica.

Immediatamente prima di Natale è stato stipulato un contratto tra Hafnia e Baltica sulla cessione del grande pacchetto azionario, ma Hafnia non vuole riconoscere Skandia come acquirente di un quarto delle azioni di Baltica. Per questo l'accordo non è andato in porto.

"E ora non abbiamo altri acquirenti", dice Peter Christoffersen che tuttavia aggiunge che non ha ancora "tastato" il mercato.

Il direttore Henrik Klæbel di Hafnia Holding non vede tuttavia grandi problemi nel fatto che le trattative Hafnia-Baltica non siano giunte a conclusione prima di Natale.

Egli ritiene che Hafnia possa ottenere profitti ancora maggiori per le azioni di Baltica vendendole all'estero. Una vendita che si collocherebbe notevolmente sopra il prezzo in borsa di circa 730 per le azioni della Baltica Holding.

