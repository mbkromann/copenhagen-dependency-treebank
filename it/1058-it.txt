
Tutti gli ispettori sociali, dopo l'approvazione della legge, ci hanno consolato, dicendo che solo una famiglia su dieci viene colpita. Ma è senza ombra di dubbio una ben magra consolazione per quel 10 per cento al quale tocca pagare, ed è anche una chiara ammissione che la legge è abbastanza priva di efficacia dal punto di vista economico.

Anche il partito degli SF ha rassicurato che l'importo maggiorato degli interessi può essere congelato come debito al comune della villetta familiare, così come è possibile fare per la tassazione immobiliare.

È proprio di cattivo gusto questa graduale confisca dei risparmi di una vita di persone operose e risparmiatrici.

Sono idee che vengono abbandonate persino nella patria del comunismo.

Se la comunità guadagna ben poco con questa legge, c'è invece molto da perdere per gli anziani e gli handicappati. Perché come fiore all'occhiello è stato introdotto che il contributo massimo per l'aiuto familiare non può superare le 1500 corone al mese, e che il contributo stesso dipende dalla quantità di ore erogate e se l'aiuto riguarda le pulizie o l'assistenza personale.

