
La serra era ricoperta di vegetazione, i vetri infranti, Jens camminava in punta dei piedi, senza far rumore, perché la sirena dell'allarme soffocava i suoi passi picchiettanti.

Ovviamente non era Søren. Il riconoscimento, il fugace contatto con il suo sguardo era stata un'illusione. Quella che sembrava una fuga non era stata una fuga, l'uomo aveva giusto dato un'occhiata indifferente verso un'auto a cui si spegneva il motore, ed aveva quindi proseguito sulla sua strada.

Ora Jens poteva sentire l'aereo mettersi in movimento. Si fermò e aspirò profondamente l'aria nei polmoni, un'aria umida con un odore acre di marciume e ruggine.

Non poteva vedere se c'era una porta all'altra estremità della serra. Sicuramente c'era. E c'erano altre serre, e dietro di lui c'era un edificio di cui aveva visto solo una minima parte.

Si girò ed uscì nuovamente dalla serra. Appena uscì all'aperto fu colpito da qualcosa da sopra. Non un colpo, ma un'ombra enorme.

