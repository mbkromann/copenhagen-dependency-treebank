Le condizioni nell' unico carcere minorile chiuso presente nella RDT , a Torgau vicino all' Elba , erano terribili .
60 ragazzi tra i 14 e i 18 anni erano rinchiusi qui perché , a detta del regime , avevano evidenziato un comportamento particolarmente asociale che non era possibile correggere nei normali istituti giovanili .
Dietro gli alti muri protetti da filo spinato , i " pedagoghi " , in realtà guardie carcerarie , davano sfogo alle loro pulsioni sadiche .
Le testimonianze sui maltrattamenti subiti dai ragazzi sono raccapriccianti .
Secondo un rapporto ufficiale del consiglio comunale le condizioni nel carcere erano di gran lunga peggiori di quelle delle normali prigioni per adulti situate nella RDT .
Il materiale si basa sia sui documenti che la direzione della prigione non ha fatto in tempo a distruggere , sia su testimonianze .
Molti ragazzi provavano a sfuggire agli orrori tramite tentativi di suicidio o provocandosi delle lesioni per poter essere trasferiti all' ospedale .
Un ragazzo si era infilato una sbarra di legno nel retto .
Un altro si era dato fuoco .
Altri ancora avevano ingoiato chiodi e cocci di vetro o si erano tagliati le vene dei polsi .

