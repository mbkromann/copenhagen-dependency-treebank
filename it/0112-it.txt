
ODENSE: Sono tutti e due padri, hanno 31 anni e una tendenza alla "fronte stempiata". 

Ma sono anche due bambini cresciuti, tifosi di calcio e mattacchioni. 

E poi sono due degli attori di maggior talento dell'Odense Teater. Stanno attualmente impersonando Briciola e Jonatan in una drammatizzazione dell'avventura di Astrid Lindgren "I fratelli Cuordileone".

In questi giorni, Kim Harris e Henrik Prip fanno di tutto per ritrovare il loro spirito fanciullesco. È stato loro ordinato di cercare nella memoria e provare a ricordare come erano da bambini. 

E se i ricordi sono sfocati, possono aiutarsi a vicenda a ricordare.

"Sì, perché in effetti noi ci conosciamo da quando avevamo otto-dieci anni", dice Kim Harris.

"A quei tempi giocavamo nella stessa squadra di calcio del Vedbæk Boldklub. Abbiamo trascorso molti anni assieme in quella squadra", dice Henrik Prip.

LA PRIMA SIGARETTA

"È stato allora che abbiamo fumato la prima sigaretta assieme", ricorda Kim e tira una boccata dalla pipa - ormai sono diventati adulti.

