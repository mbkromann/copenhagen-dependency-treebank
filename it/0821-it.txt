
In molte culture il rapporto fraterno è considerato più importante del rapporto di coppia. Nella società dell'Europa occidentale questo avviene in sordina. Tuttavia, molte coppie di fratelli, ad esempio il 40% in una ricerca svedese, e in particolare le sorelle, raccontano che per tutta la vita hanno avuto uno stretto rapporto reciproco. In particolare nei periodi caratterizzati da conflitti, e quando non si vedevano spesso, l'esistenza di una sorella rimaneva un punto fisso nella vita. Obiettivamente, il rapporto fraterno può durare 80-90 anni e sopravvive sia a diversi matrimoni che a rapporti genitori-figli. Le sorelle si conoscono profondamente in un modo in cui nessun altro le conosce. Sì, nemmeno i genitori conoscono le figlie bene come le sorelle si conoscono l'un l'altra. Esse condividono molti più segreti tra di loro di quanto i genitori possano immaginare.

Le cose in comune

Ciascuna donna assomiglia, ed è totalmente diversa, dalla sorella. Nate dagli stessi genitori, sono legate dal loro uguale sesso, dalle stesse esperienze, dalla conoscenza intima degli stessi uomini e delle stesse città. I profumi, i rumori della vecchia casa di famiglia, i ricordi di feste, vacanze, lutti.

