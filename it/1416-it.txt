
ODENSE: Si attende per non prima della prossima settimana che TV2 renda pubblico il nome del nuovo superboss di Kvægtorvet.

Questa nomina può significare che colui che è stato finora direttore, Jørgen Schleimann, 63, sta per lasciare il suo posto prima del tempo.

Il presidente di TV2, il professor Jørn Henrik Petersen non nega che il nuovo direttore potrà insediarsi prima che il contratto di Schleimanns scada ad ottobre.

"Dipende dalla persona, se dovrà esserci un affiancamento per qualche tempo oppure no", dice il presidente.

La consuetudine nel settore economico in una situazione di questo tipo è che, quando subentra un nuovo direttore, quello vecchio se ne va, anche se il suo contratto non è scaduto. Potrebbe anche succedere nel caso di Schleimann, ma non è detto.

PROBLEMA PICCANTE

Un piccolo, piccante problema legato allo stesso caso è se la posizione della segretaria e convivente di Schleimann, Anni Gertz, sarà confermata.

La direzione di TV2 si è riunita ieri e anche se tutti mantengono il più stretto riserbo, si è saputo che Jørn Henrik Petersen e il resto del comitato per le nomine ha ricevuto l'autorizzazione a stilare un contratto con una certa persona.

