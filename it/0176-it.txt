
"È divertente stare qui. Posso vedere come reagiscono le persone fuori. "Mio Dio, come sono brutte" è quello che sento dire più spesso.

Ma ci sono anche alcuni che le comprano. Alla gente piacciono, anche se sono brutte", dice Peter Elmegaard e guarda sulla Kronprinsensgade. È Peter Elmegaard che si occupa della vendita delle scarpe e sta in negozio di giorno. 

Il negozio è aperto solo da pochi mesi, ma queste scarpe con la punta all'insù si vedono dappertutto a Copenhagen. In media, dal bancone se ne vanno dieci paia di scarpe al giorno.

La maggior parte di queste abominevoli scarpe vengono vendute a ragazzine giovanissime. Il resto è per quelle persone che ci tengono ad essere diverse.

E bisogna veramente esserlo per osare andare in giro con delle scarpe rosso fuoco con una zeppa di gomma da cinque centimetri e una linguetta rossa arrotolata sulla caviglia...

 Rasmus Helveg Petersen

 Peter Elmegaard mostra un paio delle sue orrende scarpe. I mattoni che ha ai piedi sono un paio di vecchie scarpe da sub. Ma queste non sono in vendita. Foto: Linda Henriksen

