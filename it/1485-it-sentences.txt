Hanno sviluppato una nuova teoria al Ministero della propaganda , che dice che il momento migliore per i comunicati importanti è verso la fine della giornata lavorativa .
In tal modo la notizia viene accolta da parte del pubblico con un atteggiamento cameratesco : non c' è spazio per scetticismi personali o disfattismi .
I comunicati sono sempre stati presentati in un momento che permettesse ai lavoratori di tornare a casa leggermente prima , alle cinque meno dieci anziché alle cinque , cosa che provoca una sensazione di soddisfacimento che , è stato dimostrato , lega la figura del governo ad opinioni positive .
Ciò è avvenuto fino ad oggi .
Il candido palazzo propagandistico di Wilhelmstrasse occupa più psicologi che giornalisti .
IL PERSONALE di Werderscher Markt si affolla nella mensa , dirigenti e impiegati , segretarie e autisti stanno fianco a fianco in un' incarnazione dell' ideale nazional-socialistico .
I quattro schermi televisivi , uno in ciascun angolo , trasmettono una cartolina di Riget con una svastica applicata sopra , dietro l' accompagnamento di una selezione di brani di Beethoven .
A tratti si sente la voce di uno speaker , dal tono decisamente esaltato : " Popolo tedesco !
Preparatevi ad un importante comunicato !
" Ai vecchi tempi , la radio trasmetteva solo musica .
Di nuovo il progresso .

