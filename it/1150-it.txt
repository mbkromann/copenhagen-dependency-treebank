
Preannunciando un dibattito al Parlamento mercoledì sul trattato di Maastricht, al quale sarebbe seguito un voto, il primo ministro Major voleva obbligare i dissidenti ad appoggiare il governo. Se il governo si fosse trovato in minoranza, il primo ministro si sarebbe dimesso e forse avrebbe persino indetto nuove elezioni, aveva minacciato.

Sia i conservatori euroscettici sia il partito laburista all'opposizione hanno protestato per questa tattica. Hanno ricordato al primo ministro la sua promessa di non iniziare il processo finale di ratifica al parlamento finché non ci fosse stato un chiarimento sulla risposta della Danimarca sulla CEE. Molti uomini politici laburisti, che peraltro sono sostenitori di Maastricht, sostengono anche che in realtà si tratterebbe di una votazione di fiducia al governo, e non di una votazione effettivamente sul trattato.

Da no a sì

La maggior parte degli avversari di Major hanno dovuto ammettere ieri che la risposta danese alla CEE ha comportato l'impossibilità di obiettare sul fatto che il governo inizi il processo di ratifica. Alcuni euroscettici hanno addirittura sostenuto che non avevano più intenzione di votare contro il governo nel corso del dibattito parlamentare critico della prossima settimana.

