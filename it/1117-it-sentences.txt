Grazie ad un marchio nuovo ed elegante e a dei pastiches di Warhol come scenografia di studio , " Synnøvès " nelle prime trasmissioni autunnali su TV 3 è riuscito a correggere le caratteristiche a basso costo delle prime puntate .
In compenso è parso che la conduttrice ultimamente abbia ulteriormente ampliato il suo ruolo portante , ad esempio in quello spogliarello che il sottoscritto purtroppo non è mai riuscito ad ammirare .
Attorniata da pesanti ragazzi della stampa scandalistica e da forti ragazze come Maiken Wexøe e Lone Dybkjær , Synnøve si è comunque un po' limitata nello spettacolo di ieri - forse perché la gonna laccata era così stretta che scricchiolava se gesticolava troppo !
Il tema era il pettegolezzo , ed è tipico che Synnøve dia il meglio di sé quando utilizza la propria vita come trampolino sentimentale per i suoi commenti , peraltro intelligenti e spontanei .
Anche se solamente Maiken Wexø ha criticato gli scopi e i mezzi della stampa scandalistica sulla base della sua esperienza , è stato uno dei programmi dove la conduttrice ha sicuramente segnato un punto dopo un percorso divertente e attraente , senza momenti morti nel corso della trasmissione .

