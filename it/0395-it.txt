
Ellen si diresse alla vetrina che dava sulla strada. Tutte le foglie delle sue piante in vaso erano al loro posto. Nemmeno un filo del suo tappeto era fuori posto. Il suo cuore batteva all'impazzata tanto che lo sentiva in tutto il corpo, ma non faceva propriamente male. Era ben lontana dall'essere in punto di morte.

Diede un'occhiata all'altro lato della strada, mentre il fumo blu si diffondeva dai petardi e il tuono dei motori  moriva lontano. In una finestra del palazzo davanti a lei c'era Kenneth, e vicino a lui c'era una creatura piccola e fragile, sembrava che fosse più sua sorella che sua madre.  Lo vide sollevare le mani e salutarla. Ellen salutò a sua volta. Era in piedi vicino alla sua finestra, quando si accese una luce nella loro stanza.

Tutti gli uomini hanno diritto ad avere amore e cure...

Aveva letto e sentito e pensato alle parole, molte volte, ma soltanto adesso iniziava a capire cosa significassero.

