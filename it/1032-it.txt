
È dimostrato che il pagamento dei primi giorni di disoccupazione da parte del datore di lavoro comporta delle conseguenze irragionevoli per le aziende con necessità lavorative variabili, non risolvibili tramite la pianificazione.

Ad esempio i picchi stagionali in alcuni impieghi e i problemi legati al clima, che comportano decisioni sulla sicurezza degli addetti.

I picchi stagionali sono dovuti sia alle condizioni climatiche (mietitura, semina, ecc. per quanto riguarda i centri di noleggio dei macchinari agricoli, i vivai...), o ancora le preferenze della clientela: alberi di natale, decorazioni verdi ad uso forestale, coltivazione di fiori per le festività natalizie, la festa della mamma eccetera.

Nell'ambito dell'agricoltura, dei centri di noleggio di macchinari agricoli, delle aziende boschive e dell'orticoltura, nei vivai e nelle attività di giardinaggio paesaggistico e altri, sono stati effettuati notevoli sforzi per raggiungere un utilizzo più uniforme della forza lavoro ma i rapporti che esulano dalle competenze del datore di lavoro limitano la possibilità di ulteriori miglioramenti.

Una ricerca ha dimostrato che il pagamento da parte del datore di lavoro dei primi due giorni di disoccupazione ha comportato una miglior programmazione dell'utilizzo della forza lavoro (ad esempio nei centri di noleggio dei macchinari agricoli), ma non ci si può attendere ulteriori sviluppi per una regolazione positiva del comportamento.

Poiché le forniture di latte e di suini agli stabilimenti lattiero-caseari e alle macellerie avvengono durante tutto l'anno, sorgono particolari problemi durante il periodo estivo, quando i collaboratori nelle industrie di trasformazione desiderano in buona parte anche godere contemporaneamente del loro periodo di ferie. Gli stabilimenti lattiero-caseari e le macellerie non hanno la possibilità di "chiudere per ferie" 2-3 settimane a luglio, come fanno invece molte altre aziende.

