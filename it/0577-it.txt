
La fisioterapia, il cui scopo è rendere il singolo paziente per quanto possibile indipendente dall'aiuto di altre persone, è un trattamento importante. La rigidità e la debolezza muscolare vengono combattute, la sicurezza nella camminata viene migliorata e i programmi di allenamento possono migliorare le condizioni del paziente. La cyclette e il nuoto, dietro il controllo del fisioterapista, hanno dimostrato in molti casi di avere anche un effetto positivo sui malati di sclerosi multipla.

L'ergoterapia fa ugualmente parte del trattamento del paziente, e a Haslev e Ry è stato fatto un grande intervento affinché i malati di sclerosi multipla potessero occuparsi in lavori utili, spesso con risultati positivi.

Nella misura consentita dai mezzi, l'Associazione per la sclerosi multipla organizza anche viaggi di gruppo ed elargisce contributi per vacanze all'estero per i pazienti affetti da sclerosi. È stato dimostrato che il sole e i bagni in mare, assieme a un clima più caldo e secco hanno un effetto benefico. Durante il viaggio e il soggiorno all'estero gli infermieri sono presenti e prestano il loro aiuto. I malati di sclerosi multipla spesso soffrono di problemi psichici, sociali ed economici. L'Associazione per la sclerosi multipla è costituita in modo da poter elargire contributi in questi campi sia all'interno della propria istituzione che nel circolo territoriale.

