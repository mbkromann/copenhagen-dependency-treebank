
Da solo, un innamoramento appassionato non può cancellare le divergenze politiche.

Per questo i neofidanzati, la radicale Lone Dybkjær e il socialdemocratico Poul Nyrup Rasmussen dovranno dimenticare la politica se vorranno amarsi.

È il consiglio che Jytte Hilden dà alla sua cara amica. La Hilden stessa è felicemente sposata da cinque anni con il suo compagno di partito, il socialdemocratico Mogens Lykketoft.

"Se si arriva ad avere dei battibecchi durante il giorno, perché ci si trova su posizioni diametralmente opposte in qualche dibattito politico, è ovvio che è meglio farsi una Black Gold prima di fare l'amore. Non si corre allo stesso modo a casa ad infilarsi nel letto matrimoniale. È così che funziona. Ed è meglio saperlo", dice Jytte Hilden.

Le due coppie politiche sono state molto amiche per diversi anni. Jytte Hilden e Lone Dybkjær sono amiche d'infanzia mentre Poul Nyrup Rasmussen e Mogens Lykketoft sono amici da più di 25 anni.

Anche il loro percorso formativo è uguale. Le donne sono ingegneri chimici e i due uomini sono laureati in scienze politiche.

