
Il tutto mi appare poco chiaro, e sarei grato di ricevere una risposta. Risposta di L.P.

È comprensibile che il venditore voglia portar via con sé alcuni effetti "ad hoc", ma se gli effetti in questione erano fissati al muro al momento dell'ispezione della casa, non possono essere tolti senza uno speciale accordo con il compratore. Questi oggetti hanno concorso alla valutazione economica e alla vendita della casa. La situazione è paragonabile al fatto che non si asportano i fari supplementari o altro dopo aver venduto la propria automobile. Gli accessori fissi sono inclusi.

Nell'allegato standard alla nota dell'intermediatore immobiliare, oltre alla dicitura che la casa viene venduta come da ispezione, con la presenza degli accessori a muro e di quelli fissati, segue anche una spiegazione più dettagliata di ciò che viene considerato come accessorio:

"A seconda della loro presenza, sono compresi i punti luce fissi, i sanitari, gli accessori della sala da bagno fissati, tra i quali lampade, specchi, mensole, lampade esterne, cassonetto per l'immondizia, antenna FM/TV, cassetta per le lettere, radiatori elettrici, scaldaacqua elettrici o a gas, e rivestimenti fissi, a muro o a terra." 

Nel presente caso, Lei non può quindi rimuovere gli oggetti in questione.

