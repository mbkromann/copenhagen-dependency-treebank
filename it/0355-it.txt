
Ora sorride da parte a parte, e parla senza fine.

 "Cosa credi quindi che sia il dolore," chiede, "se non la bramosia del tuo corpo per me? "

 Gli dico che il mio desiderio per lui è più forte del dolore.

 Anziché rispondere si avvicina a me dall'angolo, e viene accanto al mio letto. Si abbassa e mi bacia sul collo. La sua mano sinistra appoggia sul mio sterno e dopo poco la punta delle sue dita si infilano finché appoggiano sul mio ombelico.

 In quell'istante capisco che il dolore, che è la paura che ho della Morte, è più forte di qualsiasi cosa, più forte del desiderio, di qualsiasi decisione. Il cielo si colora del rosso delle sue fiamme, gli uccelli volteggiano con piume fumanti e scendono verso la terra formando spirali.

 Se potessi parlare, supplicherei di vivere. Se potessi emettere un suono, urlerei finché qualcuno mi sentisse e venisse ad aiutarmi. Ma con una voce possente, il dolore mi chiama a sé, e io vengo risucchiata come una foglia rinsecchita in balia del vento, attraverso la gola e la cassa toracica e fino al centro del turbine di fuoco.

