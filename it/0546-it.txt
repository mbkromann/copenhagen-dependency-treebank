
Quello che hanno in comune le oltre 2000 riviste inserite in un database, di cui stiamo parlando, è che operano con un sistema di cosiddetti referees. È un sistema altamente raffinato per il quale il redattore della rivista utilizza specialisti (i referees) per valutare i manoscritti ricevuti. Ogni manoscritto viene inviato almeno ad un ricercatore, lui stesso attivo e competente nel settore di ricerca di cui tratta l'articolo. Egli valuta in parte se il manoscritto consegnato comunica qualcosa di interessante, quindi se l'argomento è importante, e se lo sono anche i risultati. Su riviste come Nature e Science vengono pubblicati solo articoli con novità e argomenti interessanti. Un referee inoltre verificherà se il manoscritto presenta i risultati in modo soddisfacente. Il referee consiglia quindi se pubblicare o meno l'articolo, eventualmente con alcune modifiche. In questo avanzato sistema è determinante che il referee sia anonimo, così che un collega possa "cestinare" un manoscritto senza temere ritorsioni.

