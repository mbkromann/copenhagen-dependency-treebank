
Mai Buch e Boel Jørgensen si sono conosciuti in occasione di una collaborazione passata che verteva sullo sviluppo dell'organizzazione al Centro Universitario di Roskilde. Quando Mai Buch ha assunto l'incarico di vicedirettore del Teatro Reale con delega all'economia, uno dei suoi motti è stato che l'efficienza si ottiene migliorando le condizioni di lavoro degli addetti.

Questo atteggiamento ha senza dubbio contribuito all'ottima reputazione della quale gode nell'ambito del teatro, dove è profondamente rispettata, malgrado il fatto che sia lei a tenere i cordoni della borsa.

Nei certificati d'esame di Mai Buch non c'era scritto da nessuna parte che sarebbe finita in un teatro.

È stata capoufficio nel Ministero per l'Ambiente e è infatti laureata in scienze politiche. Ha lasciato la sua posizione di consulente nella ditta Mercuri Urval per il Teatro Reale.

Assieme alla sua formazione come ingegnere civile, è riuscita anche a studiare sia sociologia, sia filosofia e a scrivere una tesi sui piani urbanistici alternativi. L'organizzazione e i rapporti personali si sono ben presto dimostrati il suo campo preferito, e quest'interesse le ha fatto lasciare l'amministrazione centrale per il settore privato.

