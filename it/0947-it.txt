
L'iniziativa del partito SF si divide in tre punti: quelli che SF non può accettare, quelli che il partito può tranquillamente accettare, e quelli che, a giudizio del partito, vanno migliorati.

Steen Gade afferma che SF non può accettare una difesa comune, l'unione economico-monetaria, la cittadinanza comunitaria e alcune parti della collaborazione giudiziaria. Anche la rinuncia alla sovranità è del tutto fuori discussione.

Il partito accetta per contro volentieri un "ombudsman" europeo, una politica dei consumatori e probabilmente anche una politica industriale, e secondo SF bisogna poi negoziare dei miglioramenti per creare maggior democrazia, un principio di solidarietà reale, migliori decisioni sull'ambiente e diritti dei salariati.

"È necessario iniziare da questa suddivisione in tre punti. Chiederemo agli altri partiti di studiare le nostre proposte e di dirci se ritengono che su questa base si possa affrontare con onestà il "no" risultato dal referendum popolare," sostiene Steen Gade.

Il presidente della commissione competente per le questioni europee del parlamento danese, Ivar Nørgaard (S), auspica che un nuovo accordo danese con la CEE venga accettato anche da SF, ma il suo collega di partito, il relatore per la CEE Bjørn Westh, non concorda.

