Il 12 novembre il Duomo di Roskilde diventa teatro del primo di una serie di concerti che la cantante norvegese Sissel Kyrkjebø terrà in Danimarca .
Sissel Kyrkjebø , che due anni fa attirò oltre 20.000 spettatori per un clamoroso tutto esaurito nei più grandi auditorium del paese , questa volta ha scelto di esibirsi esclusivamente nelle chiese .
Ciò significa che un numero molto minore di spettatori avrà la possibilità di assistere ai suoi concerti .
Ma secondo Jens Hofman della casa discografica Medley , suo promoter in Danimarca , per Sissel Kyrkjebø è stata decisiva la gratificazione di cantare all' interno delle chiese , che supera qualsiasi guadagno economico .
La cantante , la cui voce è limpida come l' aria delle montagne norvegesi , canterà oltre a Roskilde anche a Copenhagen , Odense , Århus , Randers e Holstebro .
Sotto il titolo di Kystland , offre una miscela di inni , salmi e nuove canzoni accompagnata da un quartetto di violino , contrabbasso , violoncello e sintetizzatore .
Il concerto di Roskilde si distingue dagli altri cinque perché la parte di proventi eccedente le spese per l' organizzazione sarà devoluta ad un progetto contro l' AIDS in Tanzania .
Dietro l' iniziativa c' è il Consiglio parrocchiale del Duomo di Roskilde e alcuni sponsor privati .

