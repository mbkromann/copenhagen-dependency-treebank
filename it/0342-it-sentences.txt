Non c' è traccia della freschezza autunnale degli anni passati .
L' unica attenuante a favore del vento è che la polvere mi risparmia la vista di questo noioso paesaggio .
Ad onor del vero , devo aggiungere un altro fattore altrettanto importante e positivo , e cioè la bellezza di questo mondo opaco di polvere nel quale mi trovo , come pure l' incoraggiante pensiero scientifico che il vento prosciuga anche le paludi , rendendone la superficie arida e dura come pietra .
La terra si sbriciola in una sottile polvere rossa , che il vento porta in giro a suo gradimento .
Questo fatto è il più importante per me , perché quando devo raccontare qualcosa di positivo su questo clima irrazionale , è che i beccaccini non possono più , come prima , uscire dai loro buchi come missili terra-terra .
Sotto questo aspetto posso rilassarmi e lasciare che la mia tensione venga portata via dal vento , e dare alle mie ferite tempo per guarire , mentre i miei nemici si indeboliscono e seccano nei loro nidi .

