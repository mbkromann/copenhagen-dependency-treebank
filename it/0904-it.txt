
Il capo del gruppo militare volontario bosniaco, composto principalmente da musulmani, gli diede ragione.

"Ma non avevamo informazioni precise sull'accordo stipulato. Coloro che hanno effettuato l'imboscata non obbediscono peraltro al nostro controllo diretto" ha affermato all'emittente televisiva britannica Sky.

Colm Doyle e i rappresentanti dell'ONU hanno tentato per tutta la giornata di lunedì di ristabilire un accordo. Ma la fiducia tra musulmani e Serbi sembra svanita, se mai ci fosse stata.

I soldati sono stati consegnati questa sera alla forza ONU in Jugoslavia. Nel frattempo sono proseguite le trattative per altri 84 soldati catturati in Bosnia, scrive la Reuter.

I musulmani hanno anche circondato l'ospedale militare a Saraievo, interrotto l'erogazione idrica e impedito la distribuzione di viveri.

Le forze aeree jugoslave hanno sorvolato ripetute volte la capitale ieri, probabilmente in ricognizione per poter stabilire nuovi obiettivi da bombardare. A Slavonski Brod, una città croata al confine con la Bosnia, otto bambini e due donne sono rimasti vittime di una bomba lanciata da un aereo jugoslavo che ha distrutto il loro rifugio, affermano le autorità di difesa locali.

