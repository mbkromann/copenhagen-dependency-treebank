Il consumo di farmaci antidolorifici da banco da parte dei danesi è talmente elevato da creare allarme , e per molti si tratta di abuso vero e proprio , sostiene l' ufficiale sanitario Niels Agdal , di Randers .
Il consumo di medicinali quali Kodimagnyl , Treo , Panodil e Pamol è ora talmente elevato da corrispondere ad un consumo pro capite pari a 160 pillole all' anno per tutto l' arco della vita .
" La gente ormai assume farmaci antidolorifici come se fossero caramelline o una forma di integratori alimentari .
È preoccupante , in quanto i medicinali da banco non sono assolutamente innocui , " afferma Niels Agdal , facendo notare che le morti dovute ad intossicazione da acido acetilsalicilico sono passate dalle 5 del 1980 alle 23 del 1989 .
Circa la metà dei casi era dovuto a suicidi .
I danesi assumono annualmente circa 400 tonnellate di sostanze attive ( acido acetilsalicilico o paracetamolo ) " e una simile quantità va considerata un abuso , " dice Niels Agdal .
Ha chiesto in un normale venerdì di settembre a cinque farmacie di Randers , cittadina di 65.000 abitanti , di tener nota delle vendite totali di medicinali antidolorifici .
Sono state vendute 31.632 compresse , e varie farmacie hanno sostenuto che in quel giorno avevano venduto una quantità insolitamente inferiore di antidolorifici .

