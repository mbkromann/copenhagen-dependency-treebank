
di

Bjarne Reuter,

scrittore.

È accaduto Qualcosa, s'intitola il romanzo di Joseph Heller. Lo stesso si può dire nel rapporto tra bambini e adulti, pedagoghi, insegnanti ed allievi. Perché effettivamente "il nuovo" è arrivato inaspettatamente, per alcuni come una conseguenza logica di uno dei più grandi errori del nostro tempo per quanto riguarda l'essere genitori.

Di cosa si parla? Si parla di molti bambini che oggi costituiscono uno dei più grandi problemi della scuola pubblica, quelli che chiamiamo bambini iperattivi, i piccoli egocentrici, quelli che tutto il giorno devono scaricarsi colpendo tutto e tutti. Quelli che incontriamo per strada, che urlano, fanno rumore, si mettono in mostra, parlano bene, argomentano. Tutti loro che apparentemente hanno così tanta fiducia in se stessi, da superare indenni qualsiasi critica.

La novità per i poveri insegnati che come tutti sanno hanno dovuto fare il lavoro più pesante negli ultimi vent'anni, è che questi bambini problematici non arrivano dalle solite famiglie con problemi, quindi da famiglie divise, gli scarti della società, gli emarginati, i perseguitati e gli abbandonati.

