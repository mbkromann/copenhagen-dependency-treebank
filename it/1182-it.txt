
Ha svolto il servizio militare ed è membro della difesa civile. "Lo devo al mio paese" dice, ma ammette contemporaneamente che l'esperienza non era abbastanza realistica e che desiderava vivere l'esperienza di una guerra "vera".

"John" racconta che alcuni anni fa ha fatto domanda per entrare nella legione straniera francese. Ma dopo sei mesi di ferma ne ha avuto abbastanza e poiché il nuovo contratto che le reclute sottoscrivono dà la possibilità sia a loro sia alla Legione di recedere dopo un periodo di prova di sei mesi, è tornato a casa.

Da allora si è allenato con un gruppo militare privato nel nostro paese. Non si sbottona sulla loro identità, ma si tratta evidentemente di persone che forniscono mercenari per un'organizzazione americana.

"Per vivere una vera esperienza di combattimento e avere quindi la possibilità di un lavoro migliore, ho deciso assieme ad un compagno di partire per la Bosnia, sia perché si guadagnava bene, sia perché sentivo di aiutare qualcuno che aveva bisogno di assistenza". 

