
"Se sussiste la necessaria volontà politica sia per costruire una nuova struttura, sia per stanziare i fondi per la sua gestione, la separazione del settore recitazione dal Kgs. Nytorv sarà un esito scontato." 

Il direttore del settore recitazione ha anche pronta una risposta inequivocabile alla proposta, avanzata da vari attori, di nominarla come nuova direttrice del teatro:

"No grazie. Non al Teatro Reale."

La scadenza è al primo dicembre.

La nuova direzione dell'Organizzazione teatrale nazionale, che come prima azione di rilievo ha licenziato Boel Jørgensen, deve fare, entro la scadenza del primo dicembre fissata dal Ministro per i Beni Culturali Grethe Rostbøll (conservatori), una proposta per la struttura futura del Teatro Reale. Il primo passo è stato compiuto in una riunione allargata della direzione il giorno prima della Pentecoste.

La sede di recitazione è anche all'ordine del giorno di un nuovo comitato misto, che riunisce il Ministero per i Beni Culturali, quello delle finanze, quello della difesa e quello dall'ambiente, che ha come direttore il capo dipartimento del ministero della difesa, Michael Christiansen. Il comitato sta lavorando al momento a varie proposte concrete, dove è prevista una nuova sede di recitazione.

Le proposte includono tra l'altro dei progetti di costruzione sull'Holmen e sul fronte del porto, e varie fonti concordano sul fatto che ci sarà una presa di posizione del comitato nel corso dell'autunno.

