
Karadzic ha affermato che il duro inverno alle porte assieme alle trattative congiunte tra le ben armate milizie serbe e i gruppi di minoranza croati a scapito dei musulmani, avrebbero accelerato una conclusione del conflitto.

Radio Sarajevo ha comunicato che la cittadina di Gradacac controllata dai musulmani nella Bosnia-Erzegovina del Nord è stata oggetto nella giornata odierna di un attacco di fanteria serbo. L'attacco è arrivato dopo che la città era stata colpita per tutta la notte da 400 razzi.

Secondo la radio le forze serbe hanno anche lanciato un'offensiva contro Tuzla, Olovo, Tesanj e Travnik - tutte cittadine nella zona controllata dai musulmani nella Bosnia-Erzegovina del nord, che rimpicciolisce giorno dopo giorno.

Travnik, dove svariate migliaia di profughi hanno cercato riparo, è stata oggetto di un'intensa attività di artiglieria mercoledì scorso, informa la radio. Rinnovo del blocco

A Bruxelles gli ambasciatori della NATO hanno deciso mercoledì di chiedere agli strateghi militari dell'organizzazione di preparare una bozza per un inasprimento del blocco contro il resto della Jugoslavia, che viene accusata di fomentare la guerra con le continue conquiste di territorio in Bosnia. 

