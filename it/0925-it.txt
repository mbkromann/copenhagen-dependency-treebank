
Il 15/6 è stata mandata in onda su DR-TV una trasmissione della serie "L'opinione pubblica", questa volta sul quesito "I genitori hanno il diritto di picchiare i propri figli?": In occasione del venticinquesimo anniversario dell'abolizione delle punizioni corporali nelle scuole, ci si pone la domanda se i genitori possano ancora punire fisicamente i propri figli senza che ciò sia reato?".

È proprio il contorno di queste trasmissioni - con avvocati e testimoni a favore e contrari in un lasso di tempo ristretto - che è completamente inadeguato per trattare un argomento di tale portata e spessore. E si è tentati dal chiedere: a che cosa serve in generale? Che serva perfettamente a delle semplificazioni è comunque emerso chiaramente. La semplificazione avviene in due stadi:

1) Prima si prendono in considerazione tutte le relazione familiari tra genitori e figli per estrapolare quello che viene chiamato "educazione" - un fenomeno che viene delimitato piuttosto casualmente. Dove vanno fissati i limiti, questo lo sanno solo le persone che scrivono libri sull'argomento, e decisamente non sono d'accordo. Persino un professore di pedagogia ha parlato di "educazione" come se fosse un fenomeno obiettivamente scientifico, di reale esistenza.

