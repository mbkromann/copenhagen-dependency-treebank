
Il gruppo critico degli azionisti è composto tra gli altri dall'emigrato danese Finn Harald Simonse, dal commerciante di tappeti Ole Jensen e dall'ex socio di Riskær, Peder Hauch.

Il capitale sociale ammonta a 483 milioni di corone.

Klaus Riskær possiede la metà di Accumulator Invest. In diverse occasioni ha sottolineato che la società è economicamente sana e che egli stesso è benestante. La comunicazione semestrale dell'ultimo esercizio sociale relativa ai primi sei mesi del 1991 indicava un capitale sociale previsto di 483 milioni di corone già nella seconda registrazione contabile.

Nel comunicato di Accumulator Invest alla Fondsbørsen si indica che la richiesta del gruppo degli azionisti di convocare un'assemblea generale straordinaria non può essere accolta. Così ha deciso la direzione di Accumulator Invest facendo riferimento alla conferma dell'avvocato Ebbe Mogensen del 17 settembre, che sostiene che la richiesta è stata ritirata. 

Villa, aereo e automobili

Il gruppo degli azionisti è amareggiato dal fatto che Klaus Riskær in qualità di presidente del Consiglio di amministrazione possa vivere in una villa da 27 milioni, avere un aereo e diverse automobili a disposizione, così come esprimono incertezza nei riguardi dell'acquisto da parte di Klaus Riskær di De Bergske Blade, e se questo investimento verrà veramente tenuto separato dai conti di Accumulator.

