
 - È una sporca troia, disse Bolle e sputò, ma scoprì che le sue nuove scarpe a punta si erano sporcate con l'erba umida di rugiada, si abbassò e ne asciugò la punta con il fazzoletto.

 - Sono un casino eleganti, dissi.

 - Sono fighe, ghignò Bolle, - ma care, mi sono costate metà della paga della settimana.

 Astma-Bodil e Rødberg erano tornati dal volo. Astma-Bodil era pallida. Rødberg la tirò dal braccio dietro la stazione di tiro.

 L'istante dopo vomitò così violentemente che si potevano vedere gli schizzi biancheggianti nel blu-verde della notte.

 - Diavolo, che schifo, ghignò Bolle, ma se l'è meritato quel piccolo segno.

 Annuii, ma mi faceva pena Astma-Bodil. Lei non era affatto quello che faceva finta di essere. Da quando suo padre annegò nel fiordo un giorno d'inverno, tutto era andato storto a Bodil. Rabbrividii. Mi venne voglia di andare là ad aiutarla. O si trattava solamente di curiosità di guardarla, di spiarla?

