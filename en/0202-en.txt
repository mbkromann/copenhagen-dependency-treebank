
Han fik hurtigt tag i DTM og lærte, at man skal omgås materiellet 
med en vis forsigtighed for at spare bilen. Det er jo ikke nok at 
ligge forrest i starten  -  det gælder om at nå det ternede flag 
til slut.

Jeg har svært ved at se, at Kurt overhovedet har nogen svagheder som
racerkører.


Kurt om racerkøreren Kris:

-  Kris er en meget seriøs racerkører, hvor sejrsviljen ligger 
utroligt dybt  -  han er en type, der vil vinde. En uvurderlig 
egenskab for en racerkører. Samtidig er han meget fair på banen, og 
jeg kan ikke mindes, jeg har haft " problemer " med ham under 
træning eller i løb.

Det er fantastisk, så meget han har overkommet i år: Først trekvart 
DTM-sæson hos det private Unitron-team, hvor han foruden at være kører
også skulle " organisere " en masse ting. Så oprettede han Team 
Hokspeed til Nordic Cup, og midt i det hele skiftede han over til 
Prodrive's BMW-fabriksteam i det engelske mesterskab.





