
Men Lars var så tæt ved en triumf, som det er muligt at komme, da 
han i 2. sæt ved 20-20 satsede alt på matchbold, men slog i nettet.
Og så blev det 22-20 til polakken.

NOGET I ÆRMET

" Den bold glemmer jeg ikke lige med det samme, " fastslog Hauth 
efter stævnet, " men ellers er jeg faktisk godt tilfreds med, at jeg
var så nær ved mod Grubba og bagefter også tog sæt fra Appelgren 
og viste noget at det bedste, jeg kan. "

" De har noget i ærmerne og flere kraftreserver end vi har, men jeg
er lykkelig for, at jeg kunne tage sæt fra verdens nr. 1, " faldt
Allan Bentsen ind i samtalen.

Svenskerne havde regnet med at få en ren finale, men det satte de 
to sidste års Pondus-vinder Jean-Michel Saive en stopper for, da han 
i semifinalen fortsatte sit flotte spil fra de indledende runder og 
vandt over Appelgren med 21-15, 21-10.





