
Samme cifre, de norske piger tabte med i lørdags mod VMs værtsnation.

" Vi er i VMs suverænt bedste gruppe, en ren dynamitpulje, " siger 
den 29-årige midtbanespiller Susan Mackensie, Hjortshøj/Egå, til B.T..

" Kina-kampen var en oplevelse, ingen af os nogen sinde vil glemme.

Alene de 24.000 tilskuere var noget helt specielt. Hvilken lydkulisse.

Der gik et sus gennem dem, hver gang bolden kom ned på vores 
banehalvdel. Den fantastiske stemning var med til at motivere os.

Og dén ros skal det kinesiske publikum ha'.

Det var utrolig fair, bakkede også modstanderne op og anerkendte vores
præstation. "

KINESERNE RYSTET

Der var en god stemning på det danske hold inden kampen. Pigerne gik
på banen med en fanden-i-voldsk optimisme.

" Vi rystede VM-favoritten på taktisk klogt, disciplineret spil. På 
vilje og mod, ro og omtanke. Vi holdt på bolden og kombinerede os 
til flere chancer. Kelds oplæg blev fulgt 100 procent, " pointerer 
Susan Mackensie.





