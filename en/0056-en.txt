
Nedslagtningen fortsatte i næsten 20 minutter. Kampvognene kørte ind og
ud mellem skræmte og paniske mennesker på flugt.

" Jeg forsøgte at tale til en soldat og sagde: Lad os afgøre dette 
på en fredelig måde, " sagde en kvæstet litauer, Atansa Stokus. Som 
svar blev hun overfaldet af soldaten, der slog ham i ansigtet med en
geværkolbe.

En medarbejder på TV- og radiostationen fulgte chokeret massakren fra 
et vindue i TV-byen.

" De kører folk ned med deres tanks. De slår løs på kvinder, " 
sagde Eduardas Potashinskas.

Et andet øjenvidne:

" De begyndte at skyde mod alle ... lige meget om det var kvinder, 
børn eller mænd. "

To spanske TV-folk blev gennembanket af Sovjet-soldater, fordi de havde
filmet en såret litauer, der blev hjulpet væk fra slagmarken. 
Bagefter blev deres kamera konfiskeret.

En rystet journalist fra avisen Respublica i Litauen fortalte, at 
sovjetiske soldater efter massakren havde forsøgt at klæde civile 
dødsofre i militært tøj for at få dem til at se ud som dræbte 
soldater.





