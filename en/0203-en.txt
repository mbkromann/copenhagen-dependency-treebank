
Hele gevinsten  -  godt og vel  -  gik til bagagerummet

Når vi lægger Autographs røntgenfilm af den nye og den fhv. 80'er 
over hinanden, ser vi  -  overraskende  -  at kabinen er krympet en 
anelse ! Fra rummelighedsindeks 8869 til 8805 mm ( summen af kabinens
9 vigtigste mål ).

Det lille svind skyldes, at det lidt stejle bagsæde-ryglæn er skudt 
15 mm frem. At højden over for- og bagsæde er mindsket med hhv. 10 
og 8 mm, og at bredden i skulderhøjde for/bag tabte hhv. 4 og 10 
mm.. Derimod gik det maksimale benstræk i førersædet op fra 1069 til 
1082 mm med uændret sædehøjde. Et maks.-benstræk, der er en 
lækkerbisken for super-langbenede.

Med en pris på 280.000 kr. står Audi 80 2,0 E omgivet af 
konkurrenter, hvis flertal i total-rummelighed er 1-2 klasser større. 
Både ude og inde. Med sit rummelighedsindeks på 8805 mm har kun 
BMW's 3-serie et hårstrå mindre kabine i en prisklasse, der toppes af
rummeligheds-giganter som Citroen XM, Opel Omega og Peugeot 605.





