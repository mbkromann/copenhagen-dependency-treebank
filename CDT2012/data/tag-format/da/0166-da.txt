På rejse i Øst- og Centraleuropa møder man mange folkeslag - og ikke mindst sigøjnerne, som jo er et rejsende folk. Her er beretningen om mødet med sigøjnerne i et tog mellem Budapest og Prag.

Sommer i det ny Europa. Ud at se med DSB - ud at lufte den indre sigøjner på rejse og fri flugt gennem flere lande.

Med smukke Ungarn så godt som gennemoplevet, og Prag som næste stop, kan man være helt sikker på at møde nogle rigtige sigøjnere.

Selvsagt også på nattoget fra Budapest til Prag, hvor man jo sparer en "dyr" hotelovernatning fordi man rejser om natten.

Hovedbanegården i Budapest summer af travlhed. Det er indlysende, hvilken kø vi må stille op i - og dog skiltene sår tvivl, så vi vælger at stille op i hver sin kø.

To liggepladser er, hvad vi ønsker, men som rejsende gennem Øst- og Central-Europa ved vi godt, man ikke skal såtte næsen op efter luksus.

