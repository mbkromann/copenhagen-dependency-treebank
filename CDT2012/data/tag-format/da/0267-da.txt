Depeche har det selv morsomt mens de indspiller pladen, hvor Martin f.eks. går på "Jungle Club" og ser på mandestrip, men bortset fra en samplet optagelse af Dave der drejer tændingsnøglen i sin nyindkøbte Porsche, er der ikke meget at grine af på "Black Celebration". Lever og er vi mennesker virkelig sådan? Det er jo næsten til at græde over (eller give sin kæreste et ekstra kys, mens der endnu er tid, som i titelnummeret). Trods de dystre toner, og Depeche Mode's mindst hitprægede numre til dato, bliver pladen en succes. Ikke mindst herhjemme, hvor Depeche først opfører Black Celebration showet to gange i Valbyhallen for over 8000 mennesker (april), og senere på året vender tilbage for at afslutte hele verdensturneen i Idræts-Parken, med over 14.000 fanatiske tilhængere. Lars Villemoes kommenterer musikken på følgende måde i Information: "En hyldest til glæden og seksualiteten i et univers, der får grænser og mening af mørke og død, smerte og nød. Sådan!

