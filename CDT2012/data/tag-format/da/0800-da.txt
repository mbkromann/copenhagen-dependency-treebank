I dag er hun et vellidt ansigt bag disken i Lars Hjorths travle konditori ved Hellerup station. Og hun kan samtlige navne på lækkerierne i det bugnende udstillingsvindue.

"Hun ved også, hvad der er i," tilføjer en nyansat kollega.

Og konditor Lars Hjorth har ikke et øjeblik fortrudt, at han sprang til og ansatte "nr. 46," der i nogle måneder havde måttet gå den trælse gang til bistandskontoret efter at være vendt hjem fra et ophold på idrætshøjskole. Fast job

"Vi er meget glade for hende. Hun har et mildt og sødt væsen og passer fint ind i kemien her," siger konditoren.

Hans tilfredshed udmøntede sig for nylig i, at han tilbød den forhenværende bistandsklient fast ansættelse. Det skete, da tilskuddet på 30 kr. pr. time fra Gentofte Kommune stoppede med udløbet af Eva Rothmanns seks måneder lange jobtilbud.

"Jeg havde aldrig regnet med at blive fastansat. Jeg er glad for, at jeg ikke behøver at komme på bistand igen," siger Eva Rothmann.

