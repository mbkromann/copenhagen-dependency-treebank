
===0001===



To kendte russiske historikere Andronik Mirganjan og Igor Klamkin tror 
ikke, at Rusland kan udvikles uden en " jernnæve ". De hævder, at 
Ruslands vej til demokrati går gennem diktatur. I en af deres 
artikler hedder det: " I et autoritært regime lagdel samfundet og 
forskellige interesser modnes. Og når deres repræsentanter er parate 
til at gå i struben på hinanden, så stopper en jernnæve " det. På 
den måde skabes hele tiden betingelserne for en harmonisering af 
interesser og følgelig for demokratiske reformer ".

Og de tilføjede: " Netop fordi vi end ikke har et kim af civilt 
samfund, var vi imod Folkekongressen. Bortset fra illusionen om 
demokrati kunne den ikke give noget reelt. Det kunne den ikke helt 
objektivt. Det var slet ikke på grund af apparatets lænker. Illusioner 
er farlige. De føder skuffelser og leder til sidst til en 
destabilisering af samfundet, hvad vi allerede har set og desværre vil
 komme til at se mere af. " De mener, at Folkekongressen skal give 
præsidenten diktaroriske befølelser.






===0005===



Af Vibeke Scheibel


Debatten om udlændinge i Danmark må ikke føre til fremmedhad og 
racisme.

Derfor skal lederne af de politiske partier påtage sig et direkte 
ansvar.

Det mener Socialdemokratiets næstformand Birte Weiss og foreslår, at de
 politiske ledere kommer med i det ligebehandlingsnævn, som Folketinget
 kort før sommerferien besluttede at nedsætte.

Birte Weiss henviser til Tyskland, hvor dialogen kortsluttes af 
brandbomber og dramatiske sammenstød. " Vi vil ikke finde os i, at 
det samme skal ske i Danmark, " siger hun.

Informationssekretær i Danmarks Socialdemokratiske Ungdom ( DSU ), Hans 
Stavnsager, er positivt overrasket over ideen.

DSU har nemlig længe ment, at Socialdemokratiet deltog alt for lidt i
 debatten om udlændinge. Derfor kører DSU i disse måneder en kampagne
 mod fremmedhad og racisme, hvor de unge blandt andet via plakater 
opfordrer folk til at tage stilling: " Hvem støtter du ", er teksten
 over billederne af Mogens Glistrup og en lille jugoslavisk pige.

" Det er første gang, jeg har hørt så klar en melding fra 
Socialdemokratiet, " siger Hans Stavnsager.






===0008===



For første gang i 100 år tabte Indre Mission menighedsrådsvalget i 
Skjern. Nu rykker social-grundtvigianerne ind


Af Steffen Borch


I 1972 fik Skjern sit første værthus.

Det hed Kontorets Bodega, og det var ikke et sted, man lod sig se, 
hvis man ville være velset i byens herskende indremissionske kredse.

Det var samme år, at Poul-Erik Billeskov kom til byen.

" Men der er ingen organisk sammenhæng mellem de to ting, " 
understreger han.

20 år senere tabte Indre Mission menighedsrådsvalget i Skjern.

For første gang i 100 år.

Og denne gang kan Poul-Erik Billeskov ikke sige sig fri for at have 
haft en finger med i spillet.

Han var nemlig kandidat for- og en af initiativtagerne til det 
grundtvigianske-socialdemokratiske samarbejde, der har vundet flertallet i
 Skjerns menighedsråd.

Otte-fem stod det i gamle dage. Det var indtil denne uges 
menighedsrådsvalg. Nu står det syv-seks. Og det er altså i de 
helliges disfavør.






===0029===



" Besluttet er så meget sagt, vi fik ikke noget valg. Hvis vi ikke 
var gået i arbejde, var arbejdet blevet stillet frit, og så ville 
mindst 150 kritiske folk ikke være kommet ind igen, og de 42 på 
fyringslisten ville have mistet deres opsigelsesfrist, " sagde Bjarne 
og Max, umiddelbart efter morgenens fællesmøde.

De to er på den oprindelige fyringsliste, som i øjeblikket er trukket
 tilbage, mens ledelsen og tillidsfolkene prøver at finde alternative 
løsninger.

Efterhånden som navnene på de 42 fyrede sivede ud til kollegerne, var
 ingen længere i tvivl om, at her var slagteriets ledelse ude på en
 straffeekspedition over for nogle medarbejdere, som har været for 
besværlige i den forløbne tid.

Bjarne og Max er sikre på at ryge ud under alle omstændigheder, så 
de er ikke længere tilbageholdende med at udtale sig. men hos mange 
andre er holdningen en anden: " Vi vil ikke være de næste, der skal
 fyres. " og synet af en journalistblok får flokken til at spredes 
på et øjeblik.






===0042===



Finansmininister Henning Dyremose gør nu en heldig gennemførelse af 
finansloven for 1991 til murbrækker for, at der kan opnås resultater 
på de andre, sprængfarlige politiske områder  -  uddannelse, 
arbejdsmarked og skat.

" Jeg satser på at bruge forhandlingerne om finansloven som murbrækker
 for resultater på de andre områder.

En fornuftig finanslov skal føre til, at de øvrige initiativer 
gennemføres, så der sikres en lav løn- og omkostningsudvikling ved 
overenskomsterne, " siger Henning Dyremose til B.T..

KV-regeringen har udover finansloven, som kommer til førstebehandling på
 torsdag, fremlagt 22 lovforslag, som dækker alt fra nedsættelse af 
akassekontingent til afskaffelse af 6 pct.-skatten for indtægter op til
 200.000 kroner.

Henning Dyremose mener ikke, at en nedsættelse af moms og afgifter 
kan være med til at sikre et mere afdæmpet overenskomstresultat.

NEDSAT MOMS

" Jeg tvivler oprigtig talt på, at virksomheder og forretningerne vil 
nedsætte priserne i samme omfang, som vi ville nedsætte moms og 
afgifter, " siger Henning Dyremose.






===0043===



MØDES TO GANGE

Sæsonen indledes som nævnt 16. marts med opgøret mellem AGF og 
Brøndby, og dagen efter følger kampene: Ikast-Lyngby, B 1903-Silkeborg, 
AaB-Vejle og FremOB.

De 10 hold i Superligaen skal mødes to gange i løbet af foråret, og
 det giver således 18 runder med afslutning den 23. juni, hvor 
programmet ser således ud:

Lyngby-Brøndby, Silkeborg-AGF, Vejle-Ikast, Frem-B 1903 og AaB-OB.

Hvad der skal ske efter sommerferien tager Divisionsforeningen først 
stilling til på generalforsamlingen den 26. januar.

Her vil det ligeledes blive afgjort om turneringen skal vendes, så 
der i modsætning til hidtidig praksis spilles efterår/forår.

Bliver det tilfældet kåres årets danmarksmester den 23. juni.

Uden dog at opnå meget mere end æren, fordi DM-guldet mod sædvane 
ikke vil give adgang til Europa Cup turneringerne.

Skulle et flertal i Divisionsforeningen mod forventning imidlertid ønske
 at bibeholde turneringen forår/efterår rykker to hold ud af 
Superligaen.

Hvorefter de otte bedst placerede hold fra efteråret spiller om 
mesterskabet i et alle-mod-alle slutspil.






===0061===



Klokken 00.32 dansk tid faldt de første bomber over Bagdad.

Klokken 01.35 sendte den israelske radio advarsler til befolkningen om 
at søge beskyttelse og finde gasmaskerne frem.

Klokken 01.38 var Bagdad en død by.

" Byen er total mørk. Stilheden er nærmest larmende. En kølig brise 
blæser gennem byen, " rapporterede CNN-journalisterne fra Bagdad.

" Dette har været et overraskelses-angreb. Det er utroligt, at byen 
ikke var mørkelagt, da angrebet kom.

Så vidt vi kan se fra hotellet, har ødelæggelserne hidtil været 
begrænsede og meget målrettede. Det kunne tyde på, at angrebet skal 
ses som en alvorlig forskrækkelse til Irak. Hvis USA ville, kunne man
 sagtens have bombet det meste af byen i stykker. "

HELVEDE ER LØS

Kl. 01.44, dansk tid, brød helvede løs igen over Bagdad. En 
infernalsk larm af bomber, eksplosioner og antiluftskyts.

" Raffinaderiet er ramt igen. Flammerne står op i horisonten. Dette 
er det voldsomste angreb hidtil. Bomberne faldt en halv mil fra 
hotellet, " rapporterede John Hollimann, Bernard Shaw og veteranen fra 
Vietnam, krigsreporter Peter Arnett.






===0065===



På det tidspunkt var det lille barns forældre for alvor ved at være 
bekymrede. Den unge mor havde et par måneder forinden konstateret, at 
sønnen havde haft skorper af blod i næse og mund.

Hun bad sin mand kontakte Københavns Kommune, der havde godkendt den 
nu tiltalte som dagplejefar, for at få sønnen anbragt under mere 
betryggende forhold. Men det var ikke muligt.

Den 8. november gik plejefaderen  -  ifølge tiltalen  -  amok. H.'s 
forklaring i grundlovsforhøret:

" Anders var helt anderledes af sind end min egen søn. Det 
irriterede mig, at drengen tudede så meget, så jeg ville vippe ham 
én. Jeg må have slået hårdere, end jeg troede, og været uheldig. Han
 begyndte at rulle med øjnene, og hans nakke blev slap. "

Han blev nervøs, da barnet begyndte at trække vejret hæst og ringede 
efter en ambulance:

" Jeg ringede også til hans far og fortalte, at den var gruelig gal
  -  drengen havde fået krampe. "






===0079===



" Min far har stukket sin tissemand op i mig, " meddelte en 
åndssvag pige via staveplade, og det resulterede i en politianmeldelse 
mod de uskyldige forældre. Forældrene blev heller ikke dømt, men måtte
 igennem en opslidende sag.

Rapporten, der har kostet 800.000, er bestilt og betalt af Københavns 
Amtsråd efter en voldsom debat om, hvorvidt stavepladen var fup eller 
et værdifuldt middel til at kommunikere med de såkaldt " vidtgående 
fysisk og psykisk handicappede ".

MED FØRT HÅND

Brugen af staveplader begyndte i M-huset i Københavns Amts 
sygehusafdeling for multihandicappede, Vangedehuse, og bredte sig 
efterhånden til andre institutioner. Amtet skønner, at op mod 100 
handicappede har brugt eller bruger staveplader.

De handicappede, der ikke har noget sprog, sidder sammen med to eller
 flere pædagoger over for stavepladen, der består af alfabetet og 
nogle få andre symboler. For at give støtte fører en pædagog den 
handicappedes hånd over stavepladen, indtil klienten peger på et tegn 
på pladen.






===0086===



Han skulle blive 72 år, inden han fik sit gennembrud hos det brede 
publikum med albummet " The Healer ".

Hans navn er John Lee Hooker, født 22. august 1917 i bluesmusikkens 
hjemstat Mississippi.

Og nok fik han først det afgørende gennembrud i 1989, hvor han fik 
en Grammy for " The Healer ", men elskere af eksempelvis Johnny 
Winter, Status Quo, Animals, Georgia Satellites, ZZ Top, The Black 
Crowes og Rolling Stones' guitarist Keith Richards kan roligt lige nu 
kaste sig i støvet og takke inderligt og intenst for, at John Lee 
Hooker kom til verden dengang i 1917.

John Lee Hookers indflydelse på andre musikere som sanger og især som
 guitarist har været intet mindre end monumental. Lee Hooker opfandt 
den sejt, swingende boogie-guitarstil, som Keith Richards og 
guitaristerne Francis Rossi og Rick Parfitt i Status Quo har levet 
fedt og fremragende af gennem fire årtier. Og hvad mere er: han 
opfandt stilen allerede først i 40'rne.






===0090===



Dansk kultur skal skabes, forvaltes, plejes og forkæles af os danskere
. Den er vores egenart og livsstil. Det bedste vi har.

I debatten tordnes der løs mod Det kgl. Teaters repertoire. Filmfolket
 jamrer sig over manglende bevillinger, mens forfatterne flår hovedet 
af hinanden. Samtidig kvier vi os ved at købe for dyre bøger, 
svigter biograferne og ser TV i stedet for at gå i teatret.

Det er der for så vidt ikke noget nyt i, bortset fra at kulturkrigen
 efterhånden har fået mere karakter af Røde Kro-løjer end af seriøs 
debat.

Selvfølgelig har den barokke udnævnelse af en ny skuespilchef på Det 
Kgl. en vis underholdningsværdi, og sladder er jo heller ikke at 
foragte i et provinsielt samfund.

Det er den ene side af sagen. Den anden er så den, man aldrig 
taler om, nemlig dit og mit ansvar som almindelige kulturbrugere.

Det er ikke god tone blandt os kulturformidlere at sige, at publikum 
også har et ansvar. Men lad os slagte den hellige ko.






===0091===



DANSKE rockmusikere duer ikke til at sige fra, mener forfatteren.

" HVERKEN digtende eller malende kunstnere ville stå model til en 
tilsvarende udgave af selvros og rygklapperi i medierne, " skriver 
Anders Rou

Jensen.

MED adresse og postnummer til rockmusikerne, der stiller op til 
interviews i TV og aviser med " den specielle form for hukommelsestab
, der går ud på at fremhæve netop den nyeste plade som den hidtil 
bedste, mest ærlige og oprigtige ".

" MAN må kritisere det kuldslåede fornuftsægteskab med medierne og 
branchen. Den måde, hvorpå rocken sejrer sig til døde ved at vinde så
 megen overfladeopmærksomhed, at ingen længere er i stand til 
overhovedeet at huske, hvad der fra begyndelsen var målet og meningen 
med musikken, " skriver Jensen.

DER er meget mere af samme skuffe i bogen.

VI citerer en sidste opsang:

" ROCKMUSIK i Danmark defineres ved det navn, som på et givet 
tidspunkt via sit blikfang, sit privatliv og sin popularitet kan sælge
 flest aviser og trække flest seere til skærmen. C. V. Jørgensen er 
altså en lousy rockmusiker. Men Anne Linnet  -  oh la la. "






===0093===



Efter over en uges flugt fra politi og sociale myndigheder er den 
lille tre-årige Pernille atter helt legalt sammen med sin mor, Yvonne 
Sølyst, 22, og bedsteforældre, Ulla og Leif Nielsen.

Pernille får nemlig alligevel lov at bo hjemme hos sin mor, selvom 
Ejby kommune for en måned siden besluttede, at hun skulle fjernes med
 tvang.

I går omstødte Odense kommune kort og godt beslutningen.

" Vi vandt, og Ejby kommune tabte kampen om Pernille. Det var 
sandelig godt, vi ikke bare afleverede Pernille og opførte os som 
lovlydige borgere, " siger Leif Nielsen, 43.

I sidste uge sad bedstefaderen ellers to dage i Kolding arrest, efter
 at være blevet anholdt under mistanke for at vide, hvor barnebarnet 
var skjult for myndighederne. Men tre enige dommere i Østre Landsret 
underkendte hurtigt varetægtsfængslingen.

Og onsdag led det offentlige i Ejby altså endnu et nederlag i den 
meget debatterede sag fra Fyn.

På grund af Yvonne Sølysts nye adresse i Odense skulle børneværnet i 
byen afprøve tvangsfjernelsen ud fra det samme materiale, som 
socialudvalget i Ejby havde vurderet ud fra.






===0096===



Hun skal nu leve i adskillige måneder med frygten for at være blevet
 smittet med AIDS. Hvad tror du, det betyder for en ung pige?

Jeg håber, politiet fanger dig hurtigt, så du ikke når at krænke 
andre piger, som måske ikke får samme familiemæssige støtte som min 
pige, og derfor risikerer at knække helt sammen psykisk.

Vi har fået en utrolig opbakning fra både læger, politi, kommunalfolk,
 familie og bekendte, så vi skal nok komme igennem denne forfærdelige
 oplevelse. Er du klar over, at det ikke kun er den unge pige du 
rammer, men i næsten lige så høj grad forældre og søskende, 
bedsteforældre og skoleveninder. "

REJS HJEM IGEN

" Vort samfund er for godt til folk som dig. Rejs tilbage hvor du 
kom fra, vi er nemlig ikke interesserede i at give ophold til 
personer som dig, der ikke kan indordne sig de aller simpleste 
adfærdsnormer, nemlig respekten for hinanden, " skriver faderen, der 
slutter brevet sådan:






===0097===



" Henning Dyremose er vores mand. Han er dygtig og sympatisk, men om
 han er finansminister, eller det er Mogens Lykketoft fra 
Socialdemokratiet, svarer til forskellen mellem en Hof og en Tuborg. 
De har forskellig etikette, men indholdet kommer fra samme keddel.

Vi har hidtil støttet Schlüter og vil fortsat gøre det. Vi vil 
hellere have borgerlige regeringer end socialdemokratiske, men 
KV-regeringen regerer helt på Socialdemokratiets nåde. Vi har derfor få
 stærke følelser specielt forbundet med at holde liv i den nuværende 
regering, " siger Fremskridtspartiets gruppeformand, Aage Brusgaard.

I den situation, hvor Schlüter vælger at gå, vil Aage Brusgaard ikke 
pege på Dyremose:

" Sandsynligvis vil vi henholde os til en tidligere beslutning om, at
 vi altid peger på lederen af det største borgerlige parti.

SKARPERE PROFIL

Men industriminister Anne Birgitte Lundholt kunne da være en mulighed. 
Hun har gode holdninger, er flittig og ordholdende. Hun kunne være en
 fin chef for en kommende borgerlig regering, der dermed ville få en
 langt skarpere profil, " siger Aage Brusgaard.






===0101===



Senere på dagen var der hold-tidskørsel, og her triumferede Ariostea 
med sejr i 41,23 minut for 36,5 km.. På andenpladsen kom Castorama 
med Laurent Fignon og Bjarne Riis på 41,31. Så fulgte Panasonic, PDM,
 Clas, Buckler og overraskende kun som nr. syv " Z " med Lemond.

De næste var Motorola, Gatorade-Chateau d'Ax, Banesto og Amaya med Per 
Pedersen.

Man havde endda troet, at TVM med Jesper Skibby kunne klare en 
topplacering, hvorved Skibby var kommet langt op i den samlede 
stilling, men holdet havde uheld og fandt aldrig rytmen.

Mange havde uheld. Alcala havde punktering efter fem kilometer, og 
Greg Lemond punkterede efter kun 10 meters kørsel.

DET BITRE STYRT

Ariostea-mandskabet fik melding om, at de førte holdløbet. Det fik 
rytterne til at stramme den over evne i det sidste sving ca. 700 
meter fra mål. Her gled Rolf Sørensens baghjul, så han styrtede og 
rev både Moreno Argentin og Cassani med.






===0102===



Gennem generationer er det blevet banket ind i hovederne på os, at 
noget er kunst, seriøs musik og kultur  -  noget andet ikke. Det 
havde unægtelig været mere hensigtsmæssigt, om vi havde lært, at 
kulturen har mange facetter, strækkende sig fra forsamlingshusene til 
de store scener. Om vi havde lært at værdsætte os selv og hinanden, 
som mennesker, der både har brug for bøger, blade, klassisk musik, 
pop, " Orientering " og " De ringer, vi spiller ". For ingen af os
 er intellektuelle dyr hele døgnet rundt. Vi har alle sammen brug 
for også at slappe af og lege, hvis vi skal vedblive at være hele 
mennesker.

Alligevel skal der kæmpes med næb og kløer, for at få meningsdannerne
 til at tage " det lette " alvorligt og behandle det som en 
fuldgyldig del af vort programudbud. Det er for dårligt.

Tiden har for længst været inde til at tale og skrive om 
underholdning som en vigtig del af vor fælles nutidskultur, og 
fordomsfri bedømmelse af om den er professionelt og ærligt udført.






===0103===



" Det er et rent uheld. Men jeg ved ikke hvorfor. "

Maskinchef på Ask var Ole Rønnow, som også var maskinchef på Peder 
Paars. Han har været med til over for DSB at fastslå, at både Ask 
og Urd var gode skibe.

DSBs omstridte Kalundborg-Århus-rute forfølges af problemer: Urd måtte 
i går eftermiddags have Århus Havns bugserbåd, Hermes, til at skubbe 
sig fra reparationskaj til lastekaj.

Rutechef Ivan Madsen:

" Jeg ved ikke hvorfor. Men det er nok, fordi det er den nemmeste 
måde at komme rundt om hjørnet på, og vi har jo alligevel 
bugserbådene lige i nærheden. "

Det koster 15.000 kr. at tilkalde en bugserbåd.

Forklaringen, som rutechefen ikke kendte, er, at Urd i går havde vovet
 sig mod Kalundborg. Den ene maskine brød sammen, hvorefter Urd 
vendte om og humpede til Århus, fordi DSB her har reservedele.

Imens bankede Ask i kajen i Kalundborg, hvorefter enhver kunne se, at
 nu skulle Urd i rute som Ask. Derfor blev den bugseret til 
lastekaj, mens den stadig var under reparation. Og da alt var klar, 
gik maskinchefen hjem.






===0107===



" Jeg tror ikke længere, at der er nogen markedsudvalgs-medlemmer, som
 kan overskue sammenhængen. Alligevel sidder vi møde efter møde og 
giver bindende mandat til ministre, som skal forhandle Danmarks 
synspunkt i EFs ministerråd, " siger Peter Duetoft.

Han henviser bl.a. til B.T.s afsløring af et EF-direktiv, som af 
hensyn til folkesundheden forbyder private slagtehuse at slagte mere 
end 12 kreaturer om ugen. Folkesundheden lider ingen skade så længe, 
der slagtes under 12 kreaturer. Slagtes der 13 kreaturer, skal 
slagterierne indrettes med avanceret udstyr som var de store 
eksportslagterier. Og dermed lukkes halvdelen af danske slagtehuse.

Direktivet blev vedtaget i juli i år. Men Markedsudvalget opdagede ikke
 konsekvensen af det før i sidste uge.

Duetoft redegør for sit kontroversielle synspunkt i en ny bog om 
EFunionerne, som udkommer på mandag. Peter Duetoft, der er erklæret 
supereuropæer og har en fortid i EF-parlamentet, har skrevet bogen 
sammen med Jens Peter Bonde fra Folkebevægelsen mod EF.






===0112===



ODENSE: De er begge fædre, 31 år gamle og med begyndende tendens til
 " høj pande ".

Men de er også et par rigtige legebørn, fodbold-fans og grinebidere.

Og så er de i øvrigt to af Odense Teaters mest talentfulde 
skuespillere. Nu skal de spille Tvebak og Jonathan i dramatiseringen 
af Astrid Lindgrens eventyr " Brødrene Løvehjerte ".

Kim Harris og Henrik Prip knokler i disse dage med at genfinde deres
 barndommelige sindelag. De er blevet beordret til at granske i 
hukommelsen og prøve at huske, hvordan de var da de var børn.

Og hvis det kniber med hukommelsen, så kan de hjælpe hinanden lidt 
på gled.

" Ja, for vi har nemlig kendt hinanden siden vi var otte-ti år 
gamle, " siger Kim Harris.

" Dengang kom vi på samme fodbold-hold i Vedbæk Boldklub. Vi 
tilbragte mange år sammen på det hold, " siger Henrik Prip.

FØRSTE SMØGER

" Det var dengang, vi røg vores første smøger sammen, " husker Kim 
og bakker på piben  -  man er vel blevet voksen.






===0113===



Simon Wiesenthal er 83 og minsandten i sin høje alder stadig aktiv i
 sin jagt på tidligere nazister, der gemmer sig verden over.

Han er også stadig aktiv som forfatter: Munksgaards forlag har netop 
udsendt andet oplag af bogen " Retfærdighed  -  ikke hævn ", der af 
forfatteren regnes som hans sidste bog.

Her beskriver han sit arbejde helt op til 1989. Og bogen er ikke, 
som man kunne tro, negativ og hadefuld. Som forfatteren blandt andet 
skriver i sit forord:

" Jeg er nu engang optimist, og jeg tror, at intolerancen kun i 
perioder er i stand til at dominere vores liv  -  i sidste ende vil
 tolerancen sejre. "

At Wiesenthal overlevede krigen, er et under. Han var anbragt i 12 
forskellige koncentrationslejre i alt, heriblandt Lvov, hvor kun 34 af 
149.000 jøder var i live efter krigen.

Og når de var det, skyldtes det ganske enkelt, at fangevogterne 
brugte dem som undskyldning for ikke at blive sendt til fronten.






===0114===



" Når boligministeren ikke vil, så må jeg gøre det, " siger Kirsten 
Jacobsen med henvisning til, at boligminister Svend Erik Hovmand ( V 
) har afvist at foretage sig noget, før kammeradvokaten har vurderet 
sagen.

Dermed tager hun bogstavelig talt Ungbos tidligere formand, Torben Lund
 på ordet, idet næstformanden i den socialdemokratiske gruppe i aftes 
udtalte til TV 2-Nyhederne, at " det er op til en dommer at afgøre, 
om der er foregået ulovligheder i Ungbos administration. "

Kirsten Jacobsen vil i anmeldelsen bede politidirektøren undersøge, om 
Landsforeningen Ungbo har begået mandatsvig, underslæb og bedrageri i 
forbindelse med statens milliontilskud til Ungbos virksomhed.

NYE AFSLØRINGER

Siden Ungbo for tre uger siden gik konkurs med et underskud på 44,1 
mill. kroner, er der næppe gået en dag uden nye belastende 
afsløringer af Ungbos måde at drive almennyttig udlejningsvirksomhed på 
er dukket op. En stor del af Ungbos 1.600 ungdomsboliger og 2.200 
hybler er truet af tvangsauktion. 150 ansatte på hovedkontoret 
risikerer en fyreseddel, og mange lejere, flere kommuner, fagbevægelsen,
 en bank og staten har alle penge til gode.






===0119===



I går hævdede de to tiltalte, at computermanden blot ringede for at 
fortælle, at han skulle i lag med nogle damer. Det var hvad, der 
mentes med " kunder ". Klokken 17.05 samme dag ringede han igen:

" Jeg regnede med, at du tog en telefonboks. Det er en dum telefon,
 " sagde " Mercedesmanden ".

Og efter en hurtig opringning til vennens hotel blev de enige om, at
 den 24-årige skulle finde en telefonboks og ringe en halv time 
senere.

" Havde I mistanke om, at telefonen blev aflyttet? " spurgte anklager
 Annette Vester.

Computermanden: " Hvorfor skulle den det? Jeg ville bare ikke snakke 
med ham, hvis der var andre i nærheden. Så kunne min kone måske få 
mistanke, og det ragede ikke andre, at jeg var på bordel i Holland. 
"

" Mercedes-manden ": " Jeg skulle gå til en anden telefon, fordi han
 skulle fortælle om sine udskejelser i Holland. "

Inden computermanden kørte mod Holland, lyttede politiet også på en 
samtale fra " Mercedes-manden " til én af hans venner. Han skulle 
komme ud til en adresse for at hente noget, inden det blev mørkt.






===0133===



Eneste af de ellers ophugningsmodne fartøjer, der slet ikke må sejle 
videre, er ubåden Spækhuggeren, S327, som siden 1957 har passet på 
Østersøen og af og til også været ude i Atlanten som enhed i 
STAVLANDNORTH, NATOs stående Atlanterhavsflåde.

" Auktionsbetingelserne siger simpelthen, at Spækhuggeren skal hugges op
 og, at visse dele derefter skal afleveres til Søværnet, " oplyser 
kommandørkaptajn Per Mikkelsen på Holmen i København.

Holmen er såmænd også snart til salg.

HURTIGT OG DYRT

Søværnets auktion omfatter fire patruljebåde af Daphne-klassen, bygget i
 begyndelsen af tresserne på Orlogsværftet, fem gasturbine-torpedobåde 
af

Søløveklassen, alle afleveret fra orlogsværftet i 1965-67. Det er nogle
 hurtige svende: de kan løbe op til 54 knob, fordi de er udstyret 
med i alt 12.750 HK på tre gasturbinemotorer. Men det er dyrt at 
holde dem i fart.

Endelig er også inspektionsskibet Fylla til salg. Det blev også bygget
 i begyndelsen af tresserne på Aalborg Værft og har siden sejlet 
trofast ved Færøerne og Grønland.






===0134===



Et møde i går mellem Frank Mathiesen og spilletruppen kunne ikke 
blødgøre fronterne.

Frank Mathiesen fastholdt, hvad han forleden sagde til B.T.:

" Spillerne får 20.000 i bonus pr. mand. Men kun i tilfælde at 
samlet sejr over Trabzonspor.

Begrebet startpenge kan vi principielt ikke acceptere.

Ryger vi ud mod Trabzonspor  -  trods en tilfredsstillende præstation 
af spillerne  -  kan vi måske bagefter tale os til rette om 
ekstraordinær betaling. Startpenge eller hvad det nu hedder. "

Anfører Pierre Larsen erklærede efter gårsdagens ufrugtbare møde, at 
spillertruppen tager ledelsens afgørelse til efterretning.

" Vi troede ledelsen ville lægge op til nye forhandlinger og ny en 
konstruktiv dialog.

Det var der imidlertid slet ikke tale om. Nu må vi tænke tingene 
seriøst igennem med det formål, at få ændret de snart otte år gamle 
tillægskontrakter, som giver ledelsen ret til at handle, som den har 
gjort.

PRINCIPSAG

Erfarne Ivan Nielsen, som er af de mest energiske oprører og 
forkæmpere for ændringer af de famøse, gældende tillægskontrakter er 
helt på linie med sin anfører.






===0138===



HAR IKKE SET NOGET

Vidnet reagerer sådan: " Det ved jeg godt. Men jeg har altså ikke 
mere set noget, hvis nogen spørger. "

Han reagerer over to ting: de tiltaltes opførsel i retten, og rettens
 accept af denne opførsel, og så den kendsgerning, at i enhver pause
 var vidner, tilhørere og tiltalte i een stor blanding i rettens 
venteværelse.

" Det er at være under konstant pres. Og det er ikke til at holde 
ud, " siger han.

Det andet er: " Nu fem dage efter sagens afslutning får jeg min 
vidnegodtgørelse.

Jeg får betalt 30 km kørsel med statens laveste takst, 1,15 kr. pr 
km.. Det kan jeg ikke holde bil for.

Jeg burde have statens højeste, 2,13 kr pr. km.. Og husk at den, 
der kører tjenstevogn, skal betale skat af tre kr. pr. km. til 
staten.

Dernæst fik jeg 200 kr. for en arbejdsdag på ti timer.

TABER 2.000 KR

Dommeren siger, at man giver 40 kr. for hver påbegyndt to timer. Det
 er ganske urimeligt: jeg sætter 2.000 kr. til på sådan en dag. "






===0140===



Ikke desto mindre havde general Augusto Pinochet for få år siden store 
planer for øen. Den skulle udstyres med et internationalt spillecasino 
og erklæres for skattefrit område, så den kunne tage konkurrencen op 
med Cayman Islands og andre skattely.

Men nogen må have hvisket generalen i øret, at planerne ville medføre
 en økologisk katastrofe og et globalt ramaskrig, for pludselig hørte 
man ikke mere til dem.

Foruden at være et tilløbsstykke for " klorofyl-turister " er Robinson
 Crusoe et paradis for dem, der kan lide hummer. Hovedindkomsten er 
fiskeri af den kloløse hummer, som lever i de varme vande omkring 
øen.

Sørøveren Selkirk

Hyrer man en fisker til at starte Volvo-motoren og sejle båden hen 
langs kysten, kommer man til en pittoresk turistattraktion, nemlig " 
Robinsons Hule ".

Den ligger lige ved den stenede strand og består af en fem meter 
dyb hule, hvor der er udgravet nogle hylder, som ifølge hummerfiskeren
 skulle være Robinsons eget værk.






===0141===



Efter A-landsholdets træning i Nyborg i går havde landstræner Richard 
Møller Nielsen kun besluttet sig for fem af de spillere, der skal 
med i startopstillingen mod Bulgarien i aften på Odense Stadion.

I Brøndby-spillernes fravær får Jakob Friis-Hansen, der til daglig 
spiller i Lille, Lars Olsens tjans som libero. Den plads har Jakob 
Friis-Hansen spillet i Frankrig i tre af de fem kampe, han har 
spillet, siden han kom sig af en lysken-skade.

" Det er pladsen, jeg tørster efter at spille på landsholdet  -  og 
den eneste jeg rigtigt føler, jeg kan spille. Selvfølgelig er det 
Lars Olsens plads, men det er godt at have noget at kæmpe for. Og 
hvis jeg kan gøre en god indsats vil Richard Møller Nielsen 
naturligvis også lægge mærke til det. "

Lars Olsens afbud giver også veteranen John Sivebæk en ny funktion, 
nemlig anfører-posten. OBs Johnny Hansen starter inde som forstopper, 
mens Lars Elstrup, Luton, og debutanten Bjarne Goldbæk, Kaiserslautern, 
begynder kampen på midtbanen. Ellers er det eneste sikre, at Jan 
Heintze maksimalt spiller en halvleg  -  et krav fra hans klub, PSV 
Eindhoven.






===0143===



Weekendens divisionsfodbold blev reddet i sidste øjeblik.

De danske divisionsspillere er blevet enige med Divisionsforeningen om 
at forhandle i stedet for at strejke, og i går besluttede 
fodboldspillerne at afblæse de aktioner, som ville sætte en stopper 
for al fodbold i weekenden.

Nu nedsætter parterne et fælles udvalg, hvor hver part stiller med 
tre mand  -  én af dem skal være en jurist.

Og så skal de ellers inden 3. maj have udarbejdet en ny 
standardkontrakt og et andet transfersystem til afløsning for det, der 
blev vedtaget på DBUs repræsentantskabsmøde, og som spillerne mener 
giver dem urimelige vilkår.

For forhandlingsklimaets skyld opfordrer Divisionsforeningen klubberne til
 at fraskrive sig retten til at indgå nye kontrakter, sålænge 
forhandlingerne står på. Kan nye kontrakter ikke undgås  -  selv om 
begge foreninger også opfordrer til at vente  -  så anbefaler de to 
parter på det kraftigste, at de gamle transfer-bestemmelser fra før 9.
 marts anvendes.






===0144===



Dag og nat er blevet ophævet her. Døgnet rundt slås flygtningene 
desperat efter én ting: Overlevelse. De stærkeste er ude at skaffe 
forsyninger. De svage og syge ligger i deres telte. De grønne telte 
er den uddelte pakistanske model, der ikke er meget bevendt i dette 
klima. Flertallet lever stadig under plastikstykker eller tæpper, som 
de har spændt ud over nogle stokke som et improviseret telt. Bassam 
på 35 bor sammen med sine ni børn og 18 overlevende familiemedlemmer.
 28 mennesker i alt i et lille telt. Han har stærke nyresmerter og 
er indhyllet i alle de tæpper, som familien har kunnet skaffe. 
Samtidig ligger hans onkel for døden. Bassam viser den medicin frem, 
som klinikken i landsbyen ordinerede for nyresmerter. Det er 
hovedpinetabletter.

Uden for teltet sidder en lille pige med et spædbarn på skødet. 
Barnets gråd er hjerteskærende. Dets fødder, der ikke er tildækkede, 
er blå af kulde. Uden ble løber barnets diarré ned over pigens lår.






===0148===



Den skinke, der skal bruges til retten, skal ikke være alt for salt.
 Man kan ikke bruge de tynde skiver, som ligger færdigpakkede i en 
køledisk. De er for salte og for våde, og smagen er ikke god nok.

Smør et ovnfast fad, som passer nogenlunde i størrelse til, at hver 
skive skinke foldet en gang lægges taglagt i fadet.

Saucen kan gøres parat i god tid i forvejen.

Skær de rensede løg igennem en gang og derefter i mindre stykker på 
tværs. Der skal være noget af den grønne top med.

Varm 25 g smør og vindruekerneolie godt op på en stor pande. Steg 
løgstykkerne let, indtil de begynder at få lidt farve. Hæld portvin i
 panden og rør rundt. Lad den dampe ind nogle minutter.

Bland tomatpuré og sennep i en skål med 1 dl piskefløde. Hæld 
blandingen i panden og rør rundt. Hæld resten af piskefløden i og 
lad saucen koge lidt ind.






===0150===


  
( 2. udgave ) Ejendomsselskabet Norden ønsker at vokse sig endnu 
større, end det bliver efter fusionen med et af Hafnia-koncernens 
selskaber, Aktieselskabet af 15. april 1980. De første interesserede 
selskaber har allerede vist sig, efter Norden i går officielt meddelte,
 at sammenlægningen med Hafnia-selskabet er forhandlet på plads.

" Hafnia og Norden lader døren stå åben for andre, " siger Preben 
Nygaard, som er direktør i Nordens moderselskab Commercial Holding 
International A/S.

Efter fusionen råder Hafnia over ca. 40 procent af aktierne i Norden,
 der bliver det fortsættende selskab.

Men det er hensigten, at Hafnias aktiepost efterhånden skal drosles 
ned til 25 procent i takt med, at nye selskaber kommer inden for 
døren. Det er ikke hensigten, at Hafnia skal have et alt for stort 
ord at skulle have sagt. Kommende fusions-partnere skal ikke jages væk
 af skræk for at blive underlagt andres kontrol. Eller med Preben 
Nygaards ord:

" Hvis Hafnia har en majoritet, kan det få andre til at blive væk. 
"






===0151===



To publikumsmæssige magneter, som  -  hver på sin måde  -  tegner det
 moderne Paris. Fransk cocktail Place Clichy er en flot og dekorativ 
plads. Den kunne være baggrunds-kulisse i en hvilken som helst fransk 
film  -  kriminalfilm, psykologisk thriller eller smeltende 
kærlighedsfilm.

Uden for Frankrig er pladsen måske bedst kendt fra Henry Millers 
saftige roman " Stille dage i Clichy ", hvor han fortæller om sit 
boheme-liv mellem ludere og alfonser  -  og kunstnere af enhver art 
 -  i de hektiske og kaotiske 1930'ere.

For parisere repræsenterer Place Clichy imidlertid noget meget mere.

Barer, restauranter, biografer, teatre, travlt forretningsliv  -  og så 
selvfølgelig letlevende piger  -  skaber en cocktail, som ikke kan 
være mere fransk, og som man næppe finder bedre noget sted i Paris.

En spændende aften i Paris' natteliv kan med stor fordel indledes med
 en middag på en af Place Clichys mange fremragende restauranter.

Pikante boller på suppen?

Dem får man, hvis man fortsætter ad Boulevard de Clichy mod Place 
Pigalle og Place Blanche, hvor kontante natklubber og strip-tease-shows 
kører uafbrudt natten igennem og tilbyder noget for enhver smag.






===0159===



Og så er det jo Mozart år i år. Kunsthallen markerer jubilæet med en
 90 centimeter høj bronze-figur af komponisten som dreng, vurderet til
 50.000 kr.. Skulpturen er signeret af Louis Ernest Barrias, og 
Glyptoteket har en lignende i marmor. Ikke meget gulvplads Selv om 
Kunsthallen for nylig flyttede til rummelige lokaler i Gothersgade, er 
der stadig ikke meget gulvplads at skeje ud på  -  det lægger sin 
helt naturlige begrænsning på udbuddet af møbler. Så her er lidt, men
 flot. F.eks. et par danske rokoko-kommoder i Mathias Ortmanns stil. 
Den ene, i nøddetræ med svungne sider og front, er vurderet til 
35.000 kr., blandt andet fordi underdelen er af nyere dato. Den anden 
kommode er ikke helt så hårdt restaureret, den er også i nøddetræ, 
ligeknækket, og står til 60.000 kr..

Træsnit, kunstindustri og papirklip fra Japan optager næsten en hel 
langvæg. De mange japan-ting stammer fra nyligt afdøde Poul Holm Olsen
, der var samler, billedhugger og lektor ved Kunstakademiet. 
Træsnits-vurderingerne spænder fra 500 kr. for et usigneret til 4.000 
for et arbejde af Toyokuni VI.






===0169===



I de sidste seks år har hun været i behandling hos Lænken. Og det 
er gået godt i lange perioder, men indimellem er hun blevet lokket 
tilbage til flasken. I dag er hun ovenpå og arbejder frivilligt hos 
Lænken som kontaktperson for andre alkoholikere.

Det samme gør Palle Johansen. Han er i dag 51 år og førtidspensionist
. Siden 1984 har han ikke drukket så meget som en chokoladeflaske 
fra Galle &amp; Jessen. Men før den tid var han inkarneret 
alkoholiker i over tyve år. Indlagt første gang med delirium som 
27-årig.

" Misbruget kom snigende, for man bliver ikke alkoholiker fra den ene
 dag til den anden. Det begyndte med et par bajere på arbejdet, og 
så pludselig en dag begyndte jeg at få abstinenser fra morgenstunden. 
Til sidst kunne jeg drikke mellem 50 og 70 almindelige øl på et døgn
. "

Som mange andre har Palle Johansen fået nye venner hos Lænken. Og 
det er netop ét af formålene med ambulatoriet, forklarer psykiater 
Lars Eplov, der har vagt to aftener om ugen:






===0174===



Da det multinationale amerikanske pladeselskab Warner Brothers skrev én 
million dollars på ryggen af deres ruskindsjakker for et par år siden
, og deres store danske gennembruds-lp " No Fuel Left For The 
Pilgrims " dermed skulle udgives i hele verden, var der bogstaveligt 
talt ingen grænser for forestillingerne.

Men senere opdagede de, at millionen var bundet til at lave to 
plader samt betale diverse udgifter til promotion. Det er foreløbig 
blot blevet til et par brugte biler.

" Men der er ikke til reparationerne, " siger Jesper Binzer.

De fire har dog i det sidste år fået set verden.

Vidunderlig verden " No Fuel Left For The Pilgrims " har solgt knap 
en halv million eksemplarer verden over. De fleste i Danmark, nemlig 
100.000 eksemplarer, mens resten er fordelt pænt verden over med Japan
 og Australien som de største aftagere af D.A.Ds kontante rock.

" Vi var jo i USA på sådan en tur, hvor vi spiste i tre dage, 
spillede i én for så igen at spise i tre dage og spille i én 
o.s.v ... for at fedte os ind på radiostationerne, " siger Jesper 
Binzer.






===0176===



" Det er skæg, når jeg står her. Jeg kan se folk udenfor reagere. 
" Gud, hvor er de grimme " er det, man hører mest.

Men der er også nogle, der køber. Folk kan lide dem, selvom de er 
grimme, " siger Peter Elmegaard og kigger ud på Kronprinsensgade. Det 
er Peter Elmegaard, der sørger for at købe skoene hjem og står i 
butikken til hverdag.

Butikken har kun ligget der nogle få måneder, men de snub-næsede sko 
går allerede rundt i København i mange eksemplarer. I gennemsnit ryger
 der 10 par sko over disken om dagen.

De fleste af de afskyelige sko bliver solgt til helt unge piger. 
Resten går til folk, der holder af at være anderledes.

Det skal man også for at gå med et par postkasserøde sko med fem 
centimeters rågummi-plateausål og en rød, sammenrullet tunge opad 
vristen ...


Rasmus Helveg Petersen


Peter Elmegaard med nogle af sine hæslige sko. Klodserne på fødderne 
er et par gamle dykkersko. De er trods alt ikke til salg.Foto: Linda
 Henriksen






===0178===



Den kritiske aktionærgruppe består blandt andet af udlandsdanskerne Finn 
Harald Simonsen, tæppehandler Ole Jensen samt Riskærs tidligere partner 
Peder Hauch.

Egenkapital på 483 mill. kr..

Klaus Riskær ejer halvdelen af Accumulator Invest. Han har ved flere 
lejligheder understreget, at selskabet er økonomisk sundt, og at han 
er formuende. I det seneste regnskab, halvårsmeddelelsen for de første 
seks måneder af 1991, er egenkapitalen allerede i anden regnskabslinie 
oplyst til 483 mill. kr..

I meddelelsen fra Accumulator Invest til Fondsbørsen hedder det, at 
aktionærgruppens anmodning om indkaldelse til ekstraordinær 
generalforsamling ikke er aktuel. Det vurderer ledelsen i Accumulator 
Invest og henviser til en bekræftelse fra advokat Ebbe Mogensen af 
17. september, hvori det bekræftes, at anmodningen er trukket tilbage.

Villa, fly og biler

Aktionærgruppen er utilfreds med, at Klaus Riskær som bestyrelsesformand
 får stillet en 27 mill. kroners villa, et fly og flere biler til 
rådighed, ligesom de udtrykker usikkerhed med hensyn til Klaus Riskærs 
køb af De Bergske Blade. Og hvorvidt denne investering er holdt uden 
for Accumulators regnskab.






===0182===



Roskilde Domkirke bliver 12. november rammen om den første af en 
række koncerter, den norske sangerinde Sissel Kyrkjebø giver i Danmark.

Sissel Kyrkjebø, der for to år siden trak over 20.000 tilhørere til 
udsolgte koncerter i store sale, har denne gang valgt udelukkende at 
optræde i kirker. Det indebærer at langt færre får mulighed for at 
overvære hendes koncerter. Men ifølge Jens Hofman fra hendes danske 
promotor, pladeselskabet Medley, er det lysten til at synge i kirkerum
 mere end forretning, der har været afgørende for Sissel Kyrkjebø.

Sangerinden med en stemme så klar som den norske fjeldluft synger 
udover i Roskilde også i København, Odense, Århus, Randers og 
Holstebro. Under overskriften Kystland byder hun på en blanding af 
hymner, salmer og nyere sange akkompagneret af en kvartet på fløjte, 
kontrabass, cello og synthesizer.

Koncerten i Roskilde adskiller sig fra de fem øvrige, ved at 
overskuddet fra arrangementet går til et AIDS-projekt i Tanzania. Bag 
initiativet står Roskilde Domsogns menighedsråd og flere private 
sponsorer.






===0190===



Hvidløg, der har tilbragt 20 måneder i kølige tanke er endnu bedre 
end friske fed, siger tre amerikanske " hvidløgs-læger ".

Vi har efterhånden fattet, at hvidløg er sundt. Det gælder stadig. 
Men hvidløg, der ligget i kølige tanke i 20 måneder, er endnu bedre,
 mener lægerne B. Lau, H. Sumiyoshi og R. Lin, der tre forskellige 
steder i USA forsker i hvidløgets virkninger:

De siger, at man ved at spise et par fed frisk hvidløg eller to 
hvidløgstabletter hver dag støtter de hvide blodlegemer og alle de 
andre soldater i immunsystemet, der skal holde kroppens fjender væk.

Desuden formindsker man sin risiko for at få svampesygdomme, og man 
renser blodomløbet igennem.

" Spiser man hver dag et par kapsler med det kold-lagrede hvidløg, 
får man alle de fordele, der findes i det rå hvidløg, og et par 
stykker oveni, mener doktor Benjamin Lau, der er professor ved Loma 
Linda Universitet i USA:






===0191===



Heller ikke folketingsmedlem Arne Melchiors kritik fremsat samme dato 
af, at der i Kræftens Bekæmpelses ledelse ikke sidder en eneste aktiv
 kræftforsker, bliver kommenteret.

Samme skæbne får hovedspørgsmålet til Ole Bang i et indlæg fra mig 
den 13. oktober om, hvorvidt Kræftens Bekæmpelse betragter sig selv 
som en profitorienteret erhvervsvirksomhed eller som en formidler af 
bidrag fra befolkningen til kræftforskning og patientstøtte.

Indirekte får jeg dog et svar i økonomichefens fortsatte brug af rent
 forretningsmæssige argumenter, for eksempel om indsamlingsvirksomheden.

Kræftens Bekæmpelse synes at opfatte bidragyderne på samme måde som en
 Coca-Cola fabrikant betragter forbrugerne, nemlig som objekter, der 
med moderne markedsføringsmetoder skal " motiveres " til at 
købe/bidrage mest muligt. Jeg kan godt forstå, at 
markedsføringsomkostningerne fra Kræftens Bekæmpelses rent 
forretningsmæssige synspunkt godt må være ca. 1/3 af " salget "; " 
avancen " på bidragene ( " stegte duer " kalder økonomichefen dem ) 
er jo 100 pct., så der bliver immervæk et " overskud ".

Jeg er imidlertid sikker på, at bidragyderne ikke finder det rimeligt,
 at næsten en tredjedel af, hvad de giver, anvendes til reklame.






===0197===



Det er nogle meget glædelige oplysninger. Men hvorfor skal jeg som 
politiker få dem fra pressen, sagde ophavskvinden til den seneste tids
 debat om værdien af hjerte-transplantationer, da Berlingske Tidende 
i går læste en ny opgørelse op for hende.

Opgørelsen, der dækker de 27 hjerte-transplantationer på Rigshospitalet 
fra 1. september 1990 og et år frem, er netop, hvad Conny Dideriksen
 ( S ) som formand for Frederiksborg Amts sundhedsudvalg har bedt 
Sundhedsministeriet om at skaffe. Det lykkedes ikke, og hun er 
overrasket over, at den nu kommer direkte fra Rigshospitalet til 
pressen.

Inden operationen havde alle patienter en forventet levetid på under 
et år. De var fra 10 til 55 år med en gennemsnitsalder på 44.

Flertallet af dem var faglærte og ufaglærte arbejdere. Fire døde inden
 et år efter operationen, men de øvrige havde det alle meget bedre 
end før, fortæller første reservelæge Jan Aldershvile fra den 
medicinske hjerteafdeling på Rigshospitalet.

Han har, sammen med socialrådgiver Gerda Kirchhoff, stået for 
undersøgelsen af de 23 overlevende patienter ( 20 mænd og tre kvinder
 ).






===0204===



Det afgørende nye i gensplejsning er, at man kan overføre arvelige 
egenskaber fra en art til en anden. På den måde har man f.eks. 
lavet en kæmpemus. Kæmpemusen blev konstrueret ved at overføre en del 
af en rottes arvelige " vokseegenskaber " til en mus. Resultatet blev
, at musen blev næsten lige så stor som rotten.

På de fabrikker vi har i dag, omdannes råvarer til nye produkter. 
Soyabønner bliver til salatolie. Træ bliver til papir. I fremtidens 
fabrik bliver det gensplejsede organismer, som omdanner råvarer til 
produkter.

Og dansk industri er i forreste række i den teknologiske udvikling. I
 1987 regner man med at kunne starte den første produktion med 
gensplejsede organismer. Alle forudsigelser og udenlandske erfaringer 
siger, at der ikke vil gå langt tid fra den første produktion med 
gensplejsning til de næste. Der forskes på utallige områder, og der 
er mange resultater, der tyder på lovende produktioner i Danmark og i
 udlandet.






===0211===



* Selv vejrliget forsøges nu styret af videnskabsmændene. Et 
bioteknologisk selskab i Californien eksperimenterer med jordbær-gener, 
der gør planterne usårlige overfor frost.

* Tobaksplanter kan tilsættes en særlig mikrobe, der producerer skarpe 
" dræber-krystaller " inde i tobaksbladene. Når en larve gnaver i 
bladene, vil krystallerne rive deres indvolde op !

* Indenfor skovbruget forsøger man at finde frem til væksthormoner, 
der kan få træer til at vokse hurtigere. Og på den måde producere 
mere tømmer.

* Det amerikanske firma Lubrizol eksperimenterer med solsikkefrø, der 
med et højt indhold af olie kan bruges til fremstilling af plastic 
og nylon.

* Ideen om at skabe en firkantet tomat, der let lader sig stakke i 
supermarkederne, var længe en stående vittighed blandt forskerne. Men i
 USA er man faktisk i gang med et sådant projekt.

* Andre forskere forsøger at krydse sig til kornsorter, som kan 
trække kvælstof ud af luften og helt klare sig uden kunstgødning.






===0215===



Lad os forestille os, at det lokale olieforureningsberedskab i stedet 
for havde sendt en enkelt mand ud med en traktor og en sprøjtedunk 
fyldt med gensplejsede bakterier designede til at nedbryde spildolie i 
koldt saltholdigt vand. Efter en dags tid ville det meste af olien 
være væk. Resten kunne klares med en ekstra sprøjtning. Imens kunne 
de langtidsledige se video eller gå tur med hunden.

Dette ville være bevidst udsættelse af gensplejsede organismer i 
naturen. Og det handlede en nordisk videnskabelig konference om, som 
fandt sted i Ingeniørhuset i København i slutningen af november. Men 
konferencens titel sluttede med ordene "  -  og deres virkninger på 
miljøet ", og deri består netop dilemmaet. Kan man være sikker på, 
at de bakterier eller virus, som er programmeret til at udføre en 
ganske bestemt funktion i naturen f.eks. destruktion af spildolie nu 
også holder sig til det  -  og ikke begynder at lave uorden i de 
naturlige økosystemer? Eller skade mennesker og dyr?






===0229===



Opinionsundersøgelser viser, forbrugerne prioriterer kyllingernes forhold 
under opvæksten næsten lige så højt som smagen og langt højere end 
angsten for bakterier. såvel den svenske lovgivning som konceptet bag 
de " Kronkycklinger ", fjerkræproducenten Kronfågel har eksporteret til 
Kvickly-kæden, bærer derfor præg af, at der i langt højere grad end 
i Danmark skal tages hensyn til dyrernes velfærd.


Mere plads

Forskellen på dansk og svensk produktion af kyllinger kan afdækkes 
blot med et enkelt blik ind gennem døren hos en svensk 
kyllingeproducent. Kyllingerne her har meget mere plads. I Danmark er 
normen, at der hos producenterne  -  umiddelbart før slagtningen  -  
går 42 kg. fjerkræ på hver kvm.. I Sverige får de bedste producenter
 tilladelse til 25 kg. pr. kvm.. Men kun hvis de lever op til en 
række kvalitetskrav. Ellers er grænsen 20 kg..

Den statsansatte dyrlæge på Kronfågels slagteri i Kristiansstad, Karl 
Erik Bjørkman, understreger, belægningen hos producenten betyder meget 
for dyrernes trivsel:






===0237===



Aktørerne har gennemprøvet ti samlejestillinger, og det er tydeligt, at
 stillingerne giver vidt forskellig stimulation og muligheder. 
Videofilmen og bogens ( for få ) skanningsbilleder er blevet forsynet 
med hjælpelinjer, så den ukyndige kan følge organernes stormvejr. Både 
film og bog er desuden illustreret med tegninger, der yderligere 
anskueliggør stillingerne og deres anatomiske konsekvenser.

En række traditionelle antagelser bliver bekræftet: Det er f.eks. 
tydeligt, hvordan urinblæren i visse stillinger fungerer som effektiv 
stødpude mellem penis og foster. Når kvinden sidder " omvendt " på 
manden, bl.a..


G-punktet

Lasse Hessel selv fremhæver også et par overraskende iagttagelser. 
Således er vaginas vægge  -  undtagen forvæggen  -  helt passive under
 samlejet. Desuden er der tendens til bedre stimulation af G-punktet, 
hvis kvinden har født: I den mere slappe vagina rammer penis 
forvæggen tæt ved blærebunden, hvor det uhyre følsomme G-punkt sidder, 
mens penis i den mere stramme skede trænger helt op i nærheden af 
livmoderhalsen, hvor der ikke er specielt følsomme zoner.






===0245===



Hermed var neutronens eksistens påvist !


Kernefysik efter neutronens opdagelse

Efter at Chadwick havde påvist neutronen, tvivlede man ikke længere på
, at atomkernerne virkelig var opbygget af protoner og neutroner.

Man begyndte nu at interessere sig for, hvordan disse protoner og 
neutroner bliver holdt sammen i kernen, og hvordan de bevæger sig 
rundt imellem hinanden.

En lang række af disse spørgsmål kender vi endnu ikke noget entydigt 
svar på. Men man har opstillet forskellige kernemodeller, som hver for
 sig kan gøre tilfredsstillende rede for en række af de iagttagelser,
 man har gjort, men ikke for dem alle.

Man har ofret store pengesummer på at bygge apparater, i hvilke man 
kan accelerere ladede partikler op til enorme hastigheder, så de kan 
bruges som projektiler ved beskydning af forskellige atomkerner.

Herved har man opdaget en lang række nye partikler, som dog oftest 
kun eksisterer i uhyre korte tidsrum. Disse partikler spiller en 
afgørende rolle for forståelsen af, hvad det er for kræfter, der 
holder neutronerne og protonerne sammen i kernen.






===0257===



Men det var alligevel den opdigtede tvillinge-fødsel, der til sidst 
afslørede bortførelsen af Nils. Et nyhedsmagasin fandt ud af, at 
Claudia Hamann-Vogt allerede to timer efter den påståede risiko-fødsel 
på parkeringspladsen befandt sig i sin lejlighed. Samtidig kunne 
magasinet påvise, at tvillingerne kun eksisterede i hendes fantasi. 
Hverken var på klinik i Wuppertal eller på noget hospital i München, 
hvor de efter hendes udsagn skulle være indlagt med spastiske 
lammelser.

Så rullede lavinen. Claudia Hamann-Vogt blev anholdt og forhørt 14 
timer senere.

I seks timer nægtede hun hårdnakket ethvert kendskab til bortførelsen 
af noget barn. Holdt fast ved løgnen om tvillingerne. Så brød hun 
sammen.

Men måske får man aldrig hel klarlagt, hvad der virkelig lå bag 
hendes forbrydelse. Efter to dages forhør var det umuligt for politi 
og myndigheder at adskille, hvad der var løgn, og hvad der var 
sandhed.

Der er tre ting, der synes at kunne dække motivet.






===0258===



Ifølge regeringen drejer det sig om 3800 ton giftigt affald, som er 
bragt til Koko mellem august 1987 og maj i år.

Det blev bragt til Nigeria på falske dokumenter via Kokos lille havn.

Nu står det opstablet foran Nanas hus. Tønder står ubeskyttet for 
vejr og vind. Nogle af dem lækker, og der er enkelte steder flydt 
en klistret masse ud på jorden. En ubehagelig kemisk lugt har bredt 
sig, men Nana og de af hans 24 børn, som stadig bor hjemme, siger, 
at de har vænnet sig til det.

Nana bekræfter, at han sidste år i september indgik en aftale med en
 italiener, Giancarlo Raffaelli, og en nigeriansk forretningsmand om at
 oplagre gifttønderne for 500 naira ( 650 kr. ) om måneden.

Efter afsløringen af giftaffaldet har Nigeria tilbageholdt to skibe, 
foretaget adskillige anholdelser og truet med at henrette de skyldige.

Dansk skib

Det ene af de tilbageholdte skibe er den danske coaster " Danix " 
fra rederiet Phønix i Esbjerg. " Danix " befinder sig i havnebyen 
Port-Harcourt, og mandskabet om bord har fået inddraget deres pas.






===0259===



Med andre ord: tobaksrygning er forbudt i ministerbilerne !

Oprøret lurer

I samtlige ministerier prøver man i disse dage at tage sagen fra den
 muntre side. Men man kan mærke, at konflikterne og oprøret lurer i 
de bemærkninger Ekstra Bladet fik, da vi i går tog pulsen på den 
fjerde dag i de røgfri miljøer i statslige lokaler:

Miljøministeriet:

 -  Nu skal vi drøfte sagen i vores samarbejdsudvalg. Det er jo ikke
 sådan, at vi lægger op til konflikt, men i forvejen er udluftningen 
i ministeriet ikke for god. ( Vi citerer ikke navngivne personer i 
nogen af citaterne.

Nerverne sidder i forvejen uden på skjorten ).

Boligministeriet:

 -  Du ska' snakke med 2. kontor !

2. kontor:

 -  Vi prøver at tilrettelægge arbejdet og kontorfordelingen i henhold 
til cirkulæret. Jo, naturligvis tager vi det alvorligt, og gudskelov 
er der ingen, der har været oppe at skændes endnu.

Statsministeriet:

 -  Ja, Poul har jo sit eget kontor, og der må han godt ryge. I 
forkontoret er vi en ryger og en ikke-ryger. Vi må jo se at finde 
ud af det.






===0262===



I Korovabad, hvor tre soldater var blevet stenet og tævet ihjel, var 
60 armenske huse blevet brændt ned af rasende aserbajdsjanske grupper. 
Firs aserbajdsjanere er blevet tilbageholdt af en militær garnison, og 
der er blevet iværksat en undersøgelse af episoderne.

Den armenske kilde benægtede forlydender i Moskva og Paris om, at 
mange armeniere var blevet dræbt.

 -  Ingen armeniere blev dræbt i Kirovabad. Det armenske kvarter 
bliver sikkert bevogtet af soldater. Armeniere, der lever i andre 
distrikter, er blevet ført dertil, sagde han.

Det sovjetiske udenrigsministeriums talsmand, Gennadij Gerasimov, sagde 
også, at der ikke var blevet dræbt flere udover de tre soldater i 
Kirovabad. Han sagde, at udgangsforbudet havde hjulpet, og at der var 
roligt i Kirovabad.

Også i Baku syntes der at være roligere, selv om soldater i pansrede 
køretøjer og lastbiler patruljerede i gaderne, og der var 
demonstrationer i centrum af byen, oplyste en talsmand for det 
aserbajdsjanske udenrigsministerium.






===0264===



Steg ind i Citroën fra 1926

Prins Henrik ankom i går til Viborg i en af militærets brølende 
helikoptere. Men han gjorde Viborg i en symaskine-spindende og venlig 
Citroën B 12 fra 1926.

Helikopter-piloten lettede straks fra landingspladsen ved 
Nørresø-kollegiet og overlod ansvaret til Gitte Laursen fra Højbjerg 
ved Rødkærsbro. Gitte Laursen stod parat ved sin skinnende Citroën.

 -  I løbet af 10 år har jeg kørt omkring 30.000 kilometer i den, 
men køreturen i dag er min mest spændende, sagde Gitte Laursen, inden 
hun tøffede af sted med prins Henrik, borgmester J. Cato Nielsen og 
prinsens adjudant.

Efter Gitte Laursens bil fulgte en hel kortege af gamle Citroën'er. 
Viborgs turistchef, Jørn Grønkjær Jensen  -  der selv er pjattet med 
Citroën'er  -  havde samlet det fine felt.

Hurtige håndværkere

Inden køreturen deltog prinsen i rejsegildet for Nørresø-kollegiet. 
Rektoren for Landbohøjskolen, Bent Schmidt-Nielsen, bød velkommen og 
fortalte om ideen med denne 12 mio. kr. dyre gave fra Landbrugsrådet.
 Kollegiet skal sikre forbindelses-linjerne mellem Landbohøjskolen og 
Forsøgsanlæg Foulum.






===0265===



 -  Underligt, mumlede han.  -  Jeg har leget med Vagga hele 
eftermiddagen. Jeg har klappet ham og kælet med ham. Men jeg er ikke
 blevet syg af det  -  ikke denne gang. Ikke noget med åndenød, og 
ikke noget med at hoste. Måske er jeg slet ikke allergisk mere? 
Måske er det gået, som doktor Berg sagde:  -  Han vokser sig fra 
det.

Han krøb omsider i seng og lå længe og grundede over det mærkelige, 
der var hændt ham i dagens løb.

 -  Ingen allergi, hviskede han.  -  Måske aldrig mere. Jeg er otte 
år nu. Jeg er snart stor. Stor og stærk og ikke mere sådan en 
lille svag én, der bliver syg af ingenting.

Han hørte en hund bjæffe ude i skumringen.

 -  Vagga, mumlede han.  -  Det er Vagga, der kalder på mig. Den 
vil lege igen, eller den vil have mere leverpostejmad.

Stemmerne i huset  -  hans fars og mors stemmer  -  blev igen høje 
og vrede.






===0268===



Den 8-årige knægt fra Thorning slap fra ulykken med et kraniebrud og 
nogle skrammer.

 -  Mirakuløst, siger lægerne og Falck

Morten styrtede 25 meter ned i en brønd


Så langt ned i brønden faldt Morten: 25 m.. Rundetårn ( t.h. ) er 
36 m


Fastspændt i et seletøj til denne spil blev den 22-årige redder Søren
 Hansen hejst 25 meter ned i dybet for at undsætte den hårdt 
kvæstede dreng


Her to meter under redder Søren Hansen var den indgang, som Morten 
gik ind igennem. Nu er den dækket til af kommunen med flere hundrede
 kilo sand


Selv det åbne kraniebrud læges meget hurtigt


Mini-miniput-spilleren fra Thorning skal nok komme til at spille 
fodbold igen. Bare ikke i år, advarer lægerne


I Mortens hovedbund er såret efter det åbne kraniebrud allerede ved 
at læges. Det samme er det grimme sår på overarmen og skrammerne 
over det meste af kroppen.


Grimme minder  -  men usandsynligt heldigt sluppet i forhold til, hvad
 der skete for kun to uger siden.






===0269===



 -  Ingen af os havde forudset de vanskeligheder, vi løb ind i, da 
vi søgte om tilladelse til at blive gift, siger Lise Pedersen. Jeg 
blev pludselig og uden begrundelse sagt op på mit arbejde, og derpå 
forsøgte myndighederne af al kraft at provokere mig ud af landet. De 
spurgte mig, hvorfor jeg dog ville fortsætte med at være i Sovjet, 
når det sandsynligvis var det værste land i verden.

Måske sagde de det kun for at prøve min indstilling til kommunismen, 
men omsider fik vi dog tilladelse til at indgå ægteskab og blev gift
 i august 1983.

På trods af deres nyerhvervede status som ægtefolk, fik Lise Pedersen 
og Vladimir Pimonov ikke fred for myndighederne, der nu gjorde det 
svært for Lise Pedersen at få forlænget sin opholdstilladelse. Lise 
Pedersen blev gravid og rejste hjem, og Vladimir Pimonov søgte om 
udrejsetilladelse. I samme øjeblik blev han en " refusenik "  -  en 
person der ønsker at gå i landflygtighed.






===0272===



Som tak kan unge kvinder redde sig et svedigt kys på kinden eller 
en våd omfavnelse og børnene et klap på hånden, som er strakt ud 
til samme formål.

Selv de 700 udstationerede politibetjente deltager livligt i 
folkefesterne og sender opmuntrende tilråb til de kæmpende motionister, 
der trods smerte og udmattelse og forhindringer i form af plasticbægre
 opretholder en hel utrolig disciplin med den største hensyntagen til 
andre løbere.

For hver engelsk mil og femte kilometer er der opstillet ure, så 
løberne kan regne ud, om de holder deres personlige tider. Langs hele
 ruten er der væskeboder, hvor ivrige frivillige står parat med 
kopper og bægre, som deltagerne kan gribe i farten.

Hvert et ledigt hegn bliver brugt som pissoir af de mandlige løbere, 
mens de stakkels kvinder må lade minutterne passere i køerne foran 
toiletterne. Førstehjælperne tager sig af at punkterede vabler, plejer 
brandsår og får dæmpet galoperende muskler til ro.






===0273===



Inger: " Det er også ren og skær misundelse fra sportsjournalisters 
side, når de aldrig omtaler mesterskaber i bodybuilding. De er jaloux 
over, at de ikke selv har så muskuløs en krop. Man hører kun om 
bodybuilding, når der er hormon-skandaler. Selvom det hører til 
undtagelser. Det var også typisk, at man efter indslaget med os i " 
Eleva2ren " i fredags lige skulle have ham den grønlandske gut til at
 sige noget " sjovt " om vores muskler. " Nej, sikke nogle 
hormonbøffer. " Man kan slet ikke forestille sig at vi har fået 
vores muskler uden tilsætning men ved hård træning.

" Men hvad får piger til at vælge en så traditionel maskulin sport? 
"

" Da jeg var lille drømte jeg om at være prinsesse i taft og tyl, 
og jeg har gået til jazzballet i mange år, " siger Helle, der til 
hverdag leder Studio " Better Bodies " i Køge, hvor man både kan gå
 til work-out, aerobic og bodybuilding. " Det var egentligt et 
tilfælde, at jeg begyndte på bodybuilding. Jeg begyndte at gå til 
vægtløftning og blev opfordret til at prøve på konkurrenceplan.






===0278===



Rudbjerg vil samarbejde med Nakskov


Der springes højt når der skal smashes gennem en blokade. En 
volleyballspiller springer i gennemsnit 80 centimeter i vejret. Foto: 
Jan Knudsen.


Rudbjerg  -  Med stiftelsen af Volleyballklubben i Nakskov for nylig, 
er der nu to volleyballklubber på Vestlolland. Og da begge klubber 
har problemer med at skaffe trænere og spillere, vil et samarbejde 
mellem de to klubber være oplagt.


Rudbjerg IF's herrehold står overfor at kunne blive det første 
herrehold fra Lolland-Falster i 2. division. Og når man rykker op, 
kan der let blive brug for dygtige spillere fra andre klubber.


 -  De har masser af talentfulde ynglinge i Nakskov. Og når de 
bliver sultne, kommer de ud til os, hvor de kan spille 
divisions-volley. Men løsningen på længere sigt er helt klart at lægge
 klubberne sammen, siger Gerner Jørgensen, formand for Rudbjerg IF.


Træner i Nakskov


 -  Jeg træner et damehold i Nakskov og har i sin tid været med 
til at starte spillet derinde, siger René Thauner, der nævner at 
Gerner Jørgensen også er træner i Nakskov.






===0285===



 -  Han arbejder altid og det kan jeg ikke holde ud. Han giver mig 
alting: Bil, video, opvaskemaskine, stereoanlæg og tøj, men det kan 
jeg jo ikke tage med i seng.

Han fatter ikke, at det er dér, jeg mangler noget. Jeg har prøvet 
at tale med ham om det, men det er ligesom, at sex ikke længere 
interesserer ham. Han vil kun arbejde og have flere og flere ting.

Kedsomheden har tvunget Inger P. til at tage sagen i egen hånd, og 
det har hun gjort grundigt. Hun har ikke mindre end tre faste 
elskere.

 -  Mine elskere er godt på vej til at gøre mig skizofren. De vil 
alle sammen have mig i hver sin rolle, så jeg lever faktisk fire 
liv.

 -  Kurt mødte jeg tilfældigt på en café. Straks jeg mødte hans øjne
, vidste jeg, at der var noget. Og det var der. Han er utroligt 
krævende og dominerende, men ih hvor han kan kneppe.






===0294===



På anklagestolene sad seks danske søfolk fra narko-skibet Nerma og tre
 amerikanske medanklagede stumme af spænding.

Foran sig havde de deres forsvarere. De stirrede alle ind i 
ansigterne på de 12 jurymedlemmer, som blev ført ind i modsatte side 
af den store, mørke, tunge retssal.

Nævningernes miner var dystre og præget af det svære ansvar, som de 
fik pålagt for fire uger siden, og som nu udmøntede sig i kendelser 
efter 15 timers udmattende votering. Flere af dem havde tårer i 
øjnene. To midaldrende kvinder i den forreste af to nævninge-rækker 
knugede hinandens hænder, mens kendelserne blev læst højt af 
distriktsdommer, Stanley Marcus' sekretær.

" Ikke-skyldig, ikke ...

Vi finder den anklagede Brian Rasmussen ", sagde hun højtideligt, 
IKKE-skyldig i anklagepunkt et, i punkt to: IKKE-skyldig, i punkt tre:
 IKKE-skyldig, i punkt fire: IKKE-skyldig. "

Vi finder den anklagede, Bent Erik Mortensen ", fortsatte hun, og 
gentog de fire gange IKKE-skyldig. Bent Nissen: IKKE-skyldig. Martin 
Sten Rasmussen: IKKE-skyldig.






===0298===



Elise Gugs værksted ligger i hjertet af familiens lejlighed side om 
side med køkken-alrummet, som hun mener må være et af de mest 
fotograferede køkkener i Danmark. Elise Gug har nemlig også sans for 
boligindretning, og det kunne hun godt tænke sig at bruge sit næste 
liv på.

 -  For mig er den største luksus at komme hjem med et rigtig flot 
interiør-blad og så smække benene op i sofaen med en kop café au lait
.

Lejligheden er indrettet i en tidligere politistation i en hyggelig 
andelsforening i et 1700-tals hus med sydlandske balkoner, bindingsværk 
og udsigt til Marmorkirken i København. Hele det smukt restaurerede 
hus vrimler med børn  -  Elise Gug har selv tre  -  og 
andelsforeningen er så glad for selskabeligt samvær, at den har egen 
café og festlokale.

Det feminine og romantiske Gug'ske præg er også tydeligt i lejligheden
, der er indrettet med masser af gamle møbler, marskandiserfund og 
draperede gardiner.






===0300===



Og farlig er manden  -  også når han er uenig med sin instruktør. 
Hør bare, hvordan Jerzy Skolimowski, instruktør af filmen " Fyrskibet 
" ( i TV2 på søndag ), betegner ham:

" Fyren er temmelig eksplosiv. Han ejer ikke talent for sameksistens 
med sine medmennesker. "

Men noget har Brandauer altså talent for. Faktisk har han i år været 
gift i 26 år med sin ungdoms kærlighed, Karin Müller, fra den 
østrigske landsby Altaussee.

Klaus Maria Brandauer mødte sin Karin, da hun var 18 år. Hun boede 
i den anden ende af landsbyden. Parrets søn, Christian, blev født få 
måneder efter deres bryllup.

Da Brandauer mødte Karin, havde han en drøm om en storfamilie med så
 mange børn som muligt og sig selv tronende for bordenden. Men Karin
 havde andre tanker. Efter at have flirtet lidt med malerkunst og 
journalistik satte hun sig selv på skolebænken for at ende som en 
meget succesfuld TV-instruktør. Og kærlighedsbarnet, Christian, blev 
deres eneste barn.






===0303===



Dansk humor er nok mere mørk og dyster end sydens humor, der er 
mere åben og siger tingene direkte. Vores humor er sort og indirekte.
 Måske hænger det sammen med, at vi har det koldere, sidder mere 
ind og bliver deprimerede om vinteren. Når vi holder fest, så skal 
det virkelig være noget, vi kan huske i lang tid efter. Franskmændene
 f.eks. møder hinanden på en mere afslappet måde, de har en anden 
facon at være sammen på, end vi har.

Dansk og engelsk humor ligner hinanden meget. Danskerne laver gerne 
sjov med politik, vi har friheden til det. I andre lande går det 
mere ud over religion og handicappede. Men vores form for humor er 
rar, synes jeg.

Skandinaviske komikere er også forskellige indbyrdes. Svenskeren 
forbereder sig grundigt. Nordmanden går bare ind og spiller, mens 
danskeren spørger: Skal vi ikke lige holde en pause, så vi kan 
snakke om det først !






===0309===



 -  Ja, mon ikke ! De siger, du slog en kæmpekolbøtte, og din bil 
skal være helt smadret. Men du selv slap på det nærmeste uskadt. 
Lidt snitsår i panden og den højre arm.


 -  Og hvor ... hvordan gik det med dem, der sad i den anden bil?


 -  De fik ikke en skramme, og det gjorde bilen heller ikke. Det 
lykkedes dem at holde sig på vejen.


Liselotte trak vejret dybt af lettelse. Hun havde i hvert fald ikke 
voldt andre skade med sin vanvittige kørsel.


Birte gik hen til døren. Inden hun gik ud, sagde hun:  -  Jeg 
kommer tilbage om et øjeblik, men det bliver ikke alene.


Liselotte lå og prøvede at få rede på sine tanker. Hun hørte 
barneskrig ude fra gangen, og det fik det til at give et sæt i 
hende. Jenny ! Hvordan mon hun havde det nu? Hun var selvfølgelig 
hos Bent og hans forlovede.






===0312===



Men det er et besværligt liv. Alle disse ting tager meget længere 
tid, end de plejer, og kræver energi og gåpåmod.


Du skal også altid passe på, du ikke får sår. Checke din krop for 
røde mærker, der kan være begyndelsen til et sådant. Fordi du ikke 
kan mærke noget, og fordi sår vil gøre dig mere handicappet. Der er 
kun een måde at få sår væk på, og det er ved at aflaste. Har du 
fået sår af at sidde, må du ligge uafbrudt, til det er væk.


Du kan heller ikke have samleje på samme måde, som du plejer. Måske 
kan du få din penis stiv, måske kan du få sædafgang, men du kan 
ikke få orgasme som før. Alligevel får de fleste et tilfredsstillende 
seksualliv på anden vis. Ved at bruge deres fantasi. Det skal du nok
 finde ud af hen ad vejen.


Mette holder en kort pause, for at Lars kan nå at synke, det hun 
har sagt, nå at opfatte den barske virkelighed med de kun få, små 
lyspunkter.






===0318===



Pengene kom på bordet med det samme. Nathan stak dem til sig i en 
fart. Han blev synligt oplivet. Bestilte en ny omgang. Sne i smattede
 strøg. Udenfor. Varmt indenfor.


Fedt. Ham doktorsnuden så pludselig ikke så tilfreds ud mere.


 -  Hvad er der i vejen?


 -  Åh, ikke noget særligt du.


 -  Jamen vi kan da godt tale om det, hvis du synes, det var dig 
selv ...


Bucks bed ham hurtigt af. Bad ham om at holde kæft et øjeblik. Det 
gjorde Nathan så, men ikke så længe.


 -  Hvad skal du lave på lørdag i næste uge?


 -  Hvem mig? spurgte Bucks undrende.


 -  Ja, dig.


 -  Ikke noget specielt, jeg mener ... jeg har ikke planlagt noget.


 -  Fint, så kan du tage med mig til fest.


 -  Til fest?


 -  Ja, du ved, sådan lidt gang i den, glade mennesker &amp; masser 
at drikke, hvad siger du?






===0320===



 -  Ska du med ind og besøge Magnild fra Træfpunktet, spørger Birthe.


 -  Han har en skide sexet stemme, tilføjer Maja.


 -  Ja, og opvarmet pøl og Volvo. Sonjas øjne lyser ved tanken.


 -  Det er sgu nok en invalidevogn, lissom sidst, griner Sally og 
tag sin smøgæske frem.  -  Desuden må jeg passe min bizniz.


Hun åbner smøgæsken. Der ligger fire skodder plus en hel Camel.


 -  Du har aldrig andet en bizniz i hovedet. Maja løfter midlertidigt
 blikket.  -  75 øre stykket, siger Sally og ser ud i luften.


 -  75 øre. Hvor er du grov. Du gir jo ikke en øre for dem. Sonja
 er dybt forarget.


Birthe har allerede et skod i flaben.


 -  Okay, mængderabat. Ta en hver. Gi 2 kroner tilsammen.


 -  Med ild? spørger Sonja.


 -  Det er klart, siger Sally.  -  og den hele Camel koster ikke 
ekstra. Hun slår large ud med hånden.






===0326===



Først havde hun bare grinet lidt og slået det hen som en spøg. Men 
alligevel. De næste gange havde hun set på ham. " Tilsidst troede 
jeg, at hendes graviditet havde gjort hende føjelig. At hun fandt sig
 i alt. Og jeg gik alt for vidt. " Eva bad ham om at fordufte for
 bestandigt. Han havde flere gange før fødslen forsøgt at genoptage 
kontakten. Tvivlen bed i ham, og dårlig samvittighed, men især tvivlen
. Måske, det kunne jo være, at han alligevel var faderen. Eva 
afviste ham med en ro, som han aldrig før havde oplevet hos hende. 
Han var jo vant til, at de kunne være uvenner, men altid blev 
forsonede. Der skete altid noget, og så var de sammen igen, men ikke
 denne gang. " Eva sad der bare, venlig og højgravid og strålede af
 liv og glæde og fortalte mig, at det var forbi. Definitivt ! "


" Sagde du til hende, at du ikke længere mistænkte hende for at 
have en anden mand, der var far? " spurgte jeg.






===0327===



Det gav et pludseligt ryk i den gamles krop, og hånden hagede sig 
fast som en ørneklo. Et kort øjeblik frygtede han, at bedstefar Jonas
 var ved at dø for alvor, men anfaldet var allerede på vej væk og 
hånden blev slap. Jonas åndede tungt og prustende, til han igen var 
kommet nogenlunde ovenpå.


 -  Drømme, det er alt sammen drømme. Men man ka' sgu' ikke undvære 
dem. Han spyttede arrigt ordene ud. Det gjorde ondt at se på.


 -  Man overlever på drømmen, det gør vi sgu' alle. På havet ka' 
man drømme så meget man vil. Du sku' prøve det, knægt. Dér ude ka' 
de ikke røre dig. Verden er fuld af ondskab. Der er sgu' ingen der 
vil dig noget godt ...


Et nyt anfald forsvandt i opløbet, og den gamle sank hen som i 
trance. Længe lå han stille med hovedet på puden og stirrede op i 
loftet. Øjnene var blevet mere slørede, eller også var det mørket der
 var blevet tættere.






===0328===



 -  Hun er en smatso, sagde Bolle og spyttede, men opdagede at hans 
nye spidse sko var blevet snavsede af det dugvåde græs, bøjede sig 
og tørrede snuderne over med sit lommetørklæde


 -  De er s'gu ret flot, sagde jeg.


 -  De er fjong, grinede Bolle,  -  men dyre, de kostede en halv 
ugeløn.


Astma-Bodil og Rødberg var færdige med deres lufttur. Astma-Bodil var 
bleg. Rødberg rev hende i armen over bag skydeteltet.


Øjeblikket efter brækkede hun sig, så man kunne se strålen lyse hvidt
 i det blågrønne mørke.


 -  Fy for helvede, grinede Bolle,  -  men hun har fortjent det den 
bette mærk.


Jeg nikkede; men havde ondt af Astma-Bodil. Hun var slet ikke sådan, 
som hun foregav at være. Siden hendes far druknede på fjorden en 
vinterdag, var alt gået skævt for Bodil. Jeg gøs. Stod og fik lyst 
til at gå over at hjælpe hende. Eller var det bare nysgerrighed 
efter at betragte, beglo?






===0333===



Man blev ved at hælde piller i mig og jeg blev mere fjern. Næste 
dag var der en tyk hinde mellem mig og omgivelserne. Man misforstod 
mig konstant. Lad mig give Dem et exempel:


Oversygeplejersken kommer ind. Jeg havde ligget og fyret en liderlig 
drøm af og var temmelig brunstig. Hun kommer hen og retter min pude.


" Søde, " sagde jeg med tryk på d'et. " Søde, hvad gør jeg med 
mine proteiner hvis jeg får lyst til at fyre en spiller? "


" Jamen, vi har et lille apparat her ved væggen, " sagde hun og 
tog et lille plasticetui.


Det forstod jeg ikke rigtig.


" De putter den bare i øret og så kommer der dejlig musik. " " I 
ØRET, " sagde jeg " men søde  -  i min alder !  -  Jeg kan ikke 
engang få den ind i munden mere, tror De jeg er akrobat? " " Åh 
snak, " sagde hun, " vi har da haft patienter på 90 der uden 
besvær selv har kunnet tage den i øret. "






===0342===



Der ses ingen spor af tidligere tiders efterårsfriskhed. Den eneste 
formildende omstændighed til gunst for vinden er den, at støvet skåner
 mig for synet af det triste landskab.


I sandhedens interesse må jeg tilføje en anden og nok så vigtig 
formildende faktor, nemlig det gode, at i denne uigennemsigtige 
støvtågeverden, som jeg befinder mig midt i, er der faktisk også den 
opmuntrende tanke bygget på viden, at blæsten også tørrer sumpen ud, 
gør den stenhård og skorpet. Jorden slibes til fint rødt støv, som 
vinden flytter rundt med efter behag.


Denne kendsgerning er det vigtigste for mig, når jeg skal fortælle 
noget positivt om det fornuftstridige vejrlig, for sumpkvækkerne kan 
ikke som ellers komme farende op af deres starthuller som jord til 
jord missiler.


I så henseende kan jeg ånde lettet op og lade min anspændthed 
forsvinde med blæsten, og give mine sår tid til at læges, medens 
mine fjender sløves og tørrer ud i deres rugehuller.






===0345===



Hun vender sig om mod ham og siger forbavset: " Vidste du ikke det?
 Der er et yndigt lille gods ovre på østsiden af øen. "


Han nikker. " Hvad tid skal jeg vente dig? " spørger han lidt 
usikkert.


Hun går forbi ham og åbner døren ind til stuen.


" Vi kan mødes derude klokken nitten. Måske får du en invitation. 
Jeg skal nok sige til Georg, at du kommer. "


Han følger efter hende ind i stuen.


" Så er det en aftale. Du må gå nu. "


Hendes stemme tåler ingen modsigelse. Han ville godt have ligget lidt 
længere inde i sengen med hende. Måske være blevet her i nat. Så han
 ikke havde behøvet at gå hjem til det forfærdelige hus på bakken.


Han ser sig om i hendes hyggelige stue og går så mod udgangsdøren. 
Han vender sig og prøver at give sin stemme en munter klang, da han
 siger: " Så farvel da. Vi ses på fredag. "






===0353===



 -  Jeg er forfærdelig ked af det, siger jeg til manden under 
traileren.  -  Jeg håber ikke, der er sket noget.


 -  Hvorfor hedder den Pjuske? spørger manden.  -  Ingen ville finde 
på at kalde sådan én for Pjuske.


Selv om jeg kun kan se mandens næse, bliver jeg teknisk interesseret 
i problemet.


 -  Synes De ikke, Pjuske er et helt pænt navn? spørger jeg.  -  
Det er min mand, der har fundet på det.


 -  Få den UD AF MIN KANO ! siger han.


 -  Skyd den ! foreslår et barn fra et krat.


Pjuske vejer omkring de 250 kg.. Hun er lidt vanskelig at få ud af 
en kano. Særlig når hun er uden bindsel og halsrem, og hvad det nu 
ellers hedder, som hun plejer at være iført, når hun lufter sine 
ynder udendørs, men til sidst lykkes det at hale hende ud ved ørerne.
 Kanoen ser hel og pæn, omend lidt rodet ud. De to mindste støvede 
børn kommer ud af en rødtjørn og klapper Pjuske.






===0354===



 -  Om lidt ringer den telefon, sagde jeg.  -  Så er det til dig.


Han kiggede nysgerrigt på mig. Da den ringede, gik han straks derover
. Jeg holdt den gående med en cigaret. Måtten kom tilbage.


 -  Fin biskop, du har ! Han lukkede notesblokken. Den og pennen 
forsvandt i en lomme.  -  Han bad mig om ikke at skandalisere dig.


Jeg nikkede, som om der ikke var den ting, jeg ikke var inde i og 
beherskede. Storsnudethed virker afrusende.  -  Og du er bare en flink
 fyr, der gør, hvad der bliver sagt?


 -  I hvert fald ikke, sagde han krænket, som havde jeg udsat hans 
ære for en miskreditering.  -  Det er noget med biskoppens kones 
onkels første kone, der nu er gift anden gang, med vores 
administrerende chefredaktør. Fik du den?


 -  Nej.


 -  Det er også ligemeget. Han udsendte et par truende signaler, hvis
 jeg fortalte mine læsere om mit fund. Som om jeg kunne komme i 
tanke om det !






===0355===



Nu ler han nede i halsen, og endelig taler han.


" Hvad tror du da, smerterne er, " spørger han, " hvis ikke din 
krops angst for mig? "


Jeg siger til ham, at min længsel efter ham er stærkere end smerten.


I stedet for at svare træder han frem fra krogen og står ved siden 
af min seng. Han bøjer sig ned og kysser mig på halsen. Hans 
venstre hånd har lagt sig på mit brystben, og efter en tid glider 
fingerspidserne ned til de hviler over min navle.


I det øjeblik forstår jeg, at smerten, som er min krops angst for 
Døden, er stærkere end alt, stærkere end nogen længsel, end nogen 
beslutning. Himlen bliver rød af dens flammer; fuglene flakser med 
rygende fjer og styrter i spiraler mod jorden.


Kunne jeg tale, ville jeg trygle om livet. Kunne jeg frembringe lyd, 
ville jeg skrige, til nogen hørte det, til der kom hjælp. Men med 
mægtig stemme kalder smerten mig til sig, og jeg suges som et 
vissent blad i blæsten gennem strube og brystkasse ind i ildhvirvlens 
midte.






===0361===



Af Egon Nielsen

folketingskandidat for CD i Storstrøms amt


De fredsdemonstrationer, der i sidste uge foregik mange steder i 
Europa med stor opbakning, berører alle mennesker på en eller anden 
måde.

Ingen mennesker kan vil lide raketter, heller ikke CentrumDemokraterne 
og andre borgerligt orienterede i Danmark.

Nu skal der jo ikke opstilles raketter i Danmark, den beslutning er 
taget. Fredsbevægelserne ( styret af venstrefløjen ), hvor mange 
velmenende men bange mennesker deltager, kan gøre deres demonstrationer 
mere troværdige, hvis de overbeviser os andre om, at de vil skrive 
om og demonstrere imod østmagternes oprustning på samme måde, som de 
daglig prøver at presse Vesteuropa til ikke at opstille de 572 
rakketter. Men hvordan kan man påvirke et østlands lukkede system?

Jeg tror, det bliver svært for USA og Sovjet at blive enige i 
Geneve på relativ kort tid. Jeg vil understrege kraftigt, at Vestens 
folk også ønsker fred, men en fred i frihed, og derfor er et 
troværdigt forsvar ( hjemmeværn ) og en tilslutning til NATO for 
Danmarks vedkommende særdeles nødvendig med den beliggenhed, Danmark har
.






===0366===



Jeg klagede den 20. maj til Ombudsmanden over at miljøministeren, 
skønt han havde stoppet IBM-forslaget pga. den manglende høring af 
ændringen til regionplanen, samtidig havde meddelt, at forslaget ikke 
stred mod de retningslinjer, der var givet for ændring af regionplanen
. For det gjorde det, og det gør det.

Da Christian Christensen fulgte det halve tilsagn op med endelig 
godkendelse 9. august, klagede jeg også herover til Ombudsmanden.

Disse to klager siger Ombudsmanden nu, han ikke kan behandle, fordi 
der har været afholdt et efterfølgende samråd med Folketingets miljø- 
og planlægningsudvalg, og fordi et forslag fra VS og SF om 
ekspropriation af IBM-grunden " for tiden er til behandling i 
Folketinget ".

Forklaringen på afvisningen er, at Ombudsmanden alene kan tage stilling
 til forhold i forbindelse med forvaltningens virksomhed. Andet har 
jeg da heller ikke prøvet at få ham til.

Men da skønnet over, i hvilken grad Folketinget er indblandet såvel 
er opfundet som afgøres af Ombudsmanden, er afvisningen blot at tage 
til efterretning.






===0375===



H.L. Hansen var en usædvanmlig og frodig personlighed. Han skabte 
glæde og munterhed omkring sig og var samtidig kendt for at kunne 
skære igennem i situationer, hvor der var behov for det. Han havde 
en evne til med få ord at ændre en pinlig situation til det 
positive.

Samtidig var H.L. Hansen hjælpsomheden selv. Han hjalp med råd og dåd
, også økonomisk, og han satte aldrig sig selv i første række. 
Menneskekundskab var hans særkende, og han optrådte altid med værdighed
 og format. Af samme grund var han respekteret viden om.

Endelig var H.L. Hanseen familiens samlingspunkt. Og familien havde 
megen glæde af H.L. Hansen, som drev gården ved siden af jobbet som 
administrerende direktør. Han havde fingerspidsfornemmelse, når det 
gjaldt landbruget.

H.L. Hansen besad mange tillidsposter. Igennem årene var han formand 
for Stenstrup og Lunde Andelskasse, bestyrelsesmedlem i 
Haglskadeforsikringsselskabet for Fyns Stift, jordfordelingskommissione, 
Ravnholtkassen, Svendborg og Omegns Andels Electricitetsforsyning, Fyns 
Landmandsbank, Dansk Frøavlerkompagni, Markfrøkontoret og Dansk 
Planteforædling.






===0378===



Af Henrik Groes-Petersen


Bonn ( Politiken )  -  Den forestående spionudveksling mellem Øst og 
Vest, som menes at inkludere den sovjetisk-jødiske systemkritiker 
Anatolij Sjtjaranskij, vil muligvis finde sted tidligere i et forsøg 
på at undgå presseovervågenhed.

Det vesttyske nyhedsbureau DPA meddelte i går, at udvekslingen muligvis 
vil finde sted i dag i stedet for som planlagt på tirsdag. Bureauet 
citerer en velinformeret, unavngiven kilde i Bonn for at sige, at " 
man er mere interesseret i en vellykket udveksling end i et vellykket
 medieshow ".

I bidende kulde og sne har omkring hundrede fotografer og journalister
 fra en lang række lande i flere dage formeligt besat Glienicke 
broen i Vest-Berlins sydvestlige hjørne. På tærsklen til Østtyskland 
har det store presse-opbud indstillet sig på en usikker venten på en 
storstilet udveksling af spioner mellem øst og vest.

Allerede i tirsdags begyndte presse-folkene at strømme til efter de 
første forlydender om, at Glienicke broen over floden Havel endnu 
engang skal danne ramme om supermagternes menneskehandel.






===0386===



Sne vil for altid minde mig om sidste års juleudflugt.

Min veninde og jeg havde besluttet, at vi ville drage til København 
med vore fire børn, så de kunne få lov at se storbyens stråleglans 
...

Uheldigvis kom vi til at fortælle børnene om vore planer i god tid, 
så da dagen oprandt, var der ingen mulighed for retræte. Og det 
viste sig endda at et voldsomt snefald natten før havde gjort veje 
og togskinner ufremkommelige. Det mærkede vi straks på stationen i den
 provinsby, vi bor i.  -  Toget til København er forsinket cirka 45 
minutter ...

I Tåstrup kunne toget ikke køre videre på grund af frosne skiftespor, 
så vi måtte af og gå et stykke vej.

" Lad os tage en taxa, " råbte jeg i snefoget til min veninde, men
 min dengang syv-årige pode, svarede straks: " Skal vi ikke meget 
hellere tage en pølse ... "

Vi nåede med nogen forsinkelse frem til de eftertragtede stormagasiner,
 hvor børnene foreslog, at vi skulle styre mod cafeteriaerne ...






===0391===



 -  Åh ja, naturligvis. En let rødme for op i den unge kvindes 
kinder.

 -  Jeg har taget noget tøj med til Camilla, forklarede Bjørn, da de
 var kommet ind i stuen.  -  Du kan bare hente noget mere, hvis 
der ikke er nok ... Hvor må jeg lægge hende? Hun sover allerede 
igen.

 -  Nu skal jeg vise vej. Susanne gik i forvejen ind i et lille 
soveværelse.  -  Læg hende dér i min seng, mumlede hun forlegent.

Bjørn gjorde, som hun sagde, og så stod de over for hinanden. Et 
øjeblik vidste ingen af dem, hvad de skulle sige.

Hans tanker var allerede hos den tilskadekomne i Paris, mens Susannes 
tanker var uhyggeligt nærværende.

Jeg ... åh Gud, jeg elsker dig, fløj det forpint gennem hendes 
hjerne. Jeg ønsker intet højere end at være din hustru og mor til 
din lille datter. Bliv her, min elskede ! Den kvinde, der ligger på 
hospitalet i Paris, er ikke din kærlighed værdig.






===0395===



Ellen gik hen til vinduet, der vendte ud mod gaden. Hvert eneste 
blad på hendes potteplanter sad på sin plads. Ikke en frynse på 
hendes gulvtæppe var kommet i uorden. Hendes hjerte hamrede, så hun 
kunne mærke det i kroppen, men direkte ondt gjorde det ikke. Hun var
 langtfra døden nær.

Hun kiggede tværs over gaden, imens den blå røg fra knallerterne 
spredtes, og drønet fra bollespisernes motorer fortabte sig i det 
fjerne. I et vindue i ejendommen over for hendes stod Kenneth, og 
ved siden af ham stod en spinkel lille skabning, der snarere så ud 
til at være hans søster end hans mor. Nu løftede de hænderne og 
vinkede til hende. Ellen vinkede tilbage. Hun stod stadig ved sit 
vindue, da de tændte lyset i deres stue.

Ethvert menneske har ret til at kræve kærlighed og omsorg ...

Hun havde læst og hørt og tænkt de ord, masser af gange, men det 
var som om det først var nu, hun begyndte at forstå, hvad de betød.






===0397===



Jeg sagde, at jeg desværre ikke havde tid, og siden gik jeg over 
til at lufte hunden i området omkring en mose i nærheden.

Den gamle mand var sikkert bare ensom og trængte til nogen at snakke
 med, men han gjorde mig så trist. Det var vel sådan, jeg ville 
blive engang. En ensom dame, der trissede rundt i parkerne og på 
gaderne og prøvede på at komme i snak med fremmede ...

 -  Det er noget pjat, at du tror, ingen bryder sig om dig, Janne 
! sagde Lis en dag, da hun var hjemme på besøg.  -  Vi er en hel 
familie, der elsker dig, og nu bliver der snart én til ! Du skal 
nemlig være moster ...

Det var det første, vi hørte om, at Lis og hendes mand skulle have 
et barn. Mor begyndte omgående på et strikketøj; far blev ved med at
 sige: " Det må jeg nok sige ! " og Christine kastede sig over 
telefonen. Men det var nu for at lave en aftale med en veninde om, 
at de skulle på diskotek.






===0401===



Hvad har man brug for, for at turen skal blive behagelig også i 
anderledes vejr end solskin? Det måske aller vigtigste er at have 
noget fornuftigt på fødderne. Fødderne skal vi være gode ved  -  de 
skal transportere os mange km i mange år og uanset hvor vant man er
, er det hårdt for fødderne at transportere os kilometervis ad ujævne
 skovstier og hårde asfaltveje.

Et par kraftige vandresko eller støvler bør man derfor have. Om man 
vælger sko eller støvler er vel en smagssag. Man bliver måske ikke 
så varm om fødderne i sko, men til gengæld giver støvlerne nogen 
støtte til anklerne, hvilket man måske bør holde sig for øje hvis 
man har tendenser til at vrikke om.

Under alle omstændigheder er det en fordel hvis fodtøjet er forsynet 
med kraftige såler. Tynde gummisko er altså ikke velegnede til 
formålet.

Selve beklædningen er knap så vigtigt blot skal tøjet være rummeligt 
og ikke stramme, hvorved man risikerer gnavsår på udsatte steder og 
det er jo ikke så behageligt.






===0411===



" Når man har fødselsdag, kan der finde på at komme gæster, " sagde
 hun. " Det kan godt være nogen, der har glemt én alle de andre 
dage. Men en fødselsdag kan man ikke glemme. Hvis man da ikke er 
nogen, som andre bare har drømt ... "

Det var for at drille, Lene kunne se det på hendes øjne, og hun 
måtte straffe hende. Hun tog fat i den bløde hud på hendes arm og 
klemte til, satte neglene i, indtil alt smilet var borte, " er det 
også en drøm? ! "

Tanja vred sig og rystede på hovedet: " Nej, det gør ondt  -  
undskyld, Lene  -  åh, det gør ondt ! "

Bagefter måtte hun trøste hende længe, og hun var ved at komme for 
sent i skole. Simon stod ikke ved gangbroen, han havde opgivet at 
vente. Måske er det derfor, han ikke kan få sine ting til at ligge 
rigtigt. Men hun kan ikke både hjælpe ham og tænke på, hvad Tanja 
sagde, da hun var uartig.






===0416===



 -  Jo du gør så. Kunne du ikke godt være min fyr, Hare, hvis jeg 
var gammel nok og hvis du havde lyst?

 -  Selvfølgelig. Du er da min pige.

 -  Er jeg helt rigtig din pige?

 -  Selvfølgelig.

 -  Elsker du mig?

 -  Mmm.

 -  Vil du elske mig altid.

 -  Selvfølgelig.

 -  Kommer du over og ser mig spille indendørs?

 -  Måske.

 -  Øv, Hare, du elsker mig ikke. For hvis du elskede mig, ville du
 komme over og se mig spille indendørs.


Sådan noget kan Hemingway skrive, så det er overflødigt at skrive 
hvor gammel pigen er, eller at problemet ikke er det de taler om 
 -  om han elsker eller ikke elsker sin søster  -  men hvorfor han 
ikke bliver elsket af dem han vil elskes af. Dialog med undertekst, 
og en klart defineret fortællersynsvinkel, de to virkemidler lå i 
impressionismens prosa. Imagismen forøgede prosaen med en ny type 
undertekst, den kompositionelle. Hemingway beskrev den tidlig og sent i
 billedet af et isbjerg.






===0422===



Drivhuset var tilvokset, ruderne knust, Jens gik på tåspidser, lydløst,
 for flyets larm overdøvede hans sprøde trin.

Det havde naturligvis ikke været Søren. Genkendelsen, den flygtige 
blikkontakt havde været en indbildning. Det der lignede en flugt havde
 ikke været flugt, manden havde blot kastet et ret ligegyldigt blik 
mod en bil hvis motor gik ud  -  og var derpå gået videre med det 
han havde haft travlt med.

Nu kunne Jens høre flyet sætte sig i bevægelse. Han stod og trak 
luften dybt ned i lungerne, en våd luft med en bitter lugt af 
misvækst og rust.

Han kunne ikke se om der var en dør i drivhusets anden gavl. Det 
var der vel nok. Og der var flere drivhuse, og bag ham var der en 
bygning han kun havde set den mindste del af.

Han drejede om og gik ud af drivhuset igen. Netop som han kom ud i
 det fri ramtes han af noget fra oven. Ikke et slag, men en 
kæmpemæssig skygge.






===0434===



Du skal ikke holde et langt foredrag om, hvorfor du vil fremlægge 
tingene, som du gør. På den anden side kan det give indtryk af 
overblik og sikkerhed, hvis du starter med kort at skitsere 
hovedpunkterne i det, du agter at sige. Men pas på, at du ikke 
lover mere, end du kan holde.

Prøv at sætte dig i lærers og censors sted. Er du med i en 
læsegruppe, hvor I overhører hinanden, så prøv at lægge mærke til, 
hvad du reagerer på i kammeraternes fremlæggelse. Hvad synes du er 
godt? Og hvad er dårligt? En almindelig menneskelig reaktion er, at 
man har lettere ved at trække fra end at lægge til, når man 
vurderer andres indsats. Lærer og censor kan have det ligesådan, og 
derfor skal du først og fremmest øve dig i at undgå at lave dumme 
fejl, når du sidder ved det grønne bord.

Får du forberedelsestid, så brug den konstruktivt. Find ud af, hvad 
det nøjagtigt er, de forlanger af dig og lad være med at gå i 
panik, hvis spørgsmålet kommer bag på dig.






===0438===



" Jeg synes, vi havde det skønt, ikke? Men du må altså ikke lægge 
noget i det, vel? "

Hun samler badekåben tættere om sig.

" Jeg kan godt lide dig. Jeg synes også, du er sød. Men det er på
 sådan en mere kammeratlig måde. Lige som jeg kan lide Karin. Jeg 
tror godt, du forstår, hvad jeg mener, ikke? "

Maja tvinger sig selv til at nikke.

" Det tænkte jeg nok. Jeg siger det også bare for en sikkerheds 
skyld. Der er nogle piger, der tror en masse med det samme. "

Han virker lettet. Maja tør ikke kigge på ham. Så ville han kunne 
se, at hun har tårer i øjnene.

" Du må ikke græde ! Du må ikke græde ! Du må ikke græde ! " 
lyder det hele tiden inden i hende.

Hun ville ønske, han ville gå nu. Hun kan ikke klare den ret meget 
længere.

" Er du sur? " spørger han pludselig.

Maja ryster på hovedet. Nej, hun er ikke sur. Hun er bundulykkelig. 
Men det kan han jo ikke vide. Og det skal han heller ikke vide !






===0442===



På fredag har SID inviteret til reception i SID-huset i anledning af 
at formanden Kjeld Christensen går ind i de glade tressere. Dagen er 
ganske vist først 21. januar, men når mennesker skal mødes sker det 
mest praktisk på en fredag, hvis andre end de sædvanlige 
receptionsløver skal møde frem.


Er Køvenhavner

Det er få der ved at Kjeld Christensen er født i København, bob,bob 
! Men han blev da reddet for Jylland, da hele hans opvækst skete i 
Århus. Som 14-årig kom Kjeld Christensen til landbruget, men efter 
soldatertiden kom han på en fabrik, hvor han arbejdede i 18 år. Da 
Korsholmskolen i Hinnerup søgte en ny pedel fik Kjeld Christensen 
pladsen. Der arbejdede han de næste 10 år.

I otte år var han med i byrådet i Hinnerup valgt af 
socialdemokratiet, han er tit blevet opfordret til at lade sig 
opstille igen, efter han er flyttet til Hadsten, men formanden for 
SID ved at en afdelingsformand skal repræsentere alle, og selvom 
socialdemokraterne er i overtal har både SF og Fremskridtspartiet fået 
deres gang på Vestergade.






===0446===



Boksen er et resultat af et af rockhistoriens mest ambitiøse 
plade-projekter: Den rummer den komplette række af originale 
indspilninger fra Elvis' produktion i 50'erne

Flere års omhyggeligt arbejde med at opsøge og nænsomt restaurere 
kendte og ukendte gamle masterbånd ligger bag.

Det udmunder sig her i fem CD'er med ikke mindre end 140 numre 
indpakket med en 48 siders booklet med over 100 sjældne Elvis-fotos, 
en Elvis-discografi, en komplet fortegnelse over alle de 
studie-optagelser, han var med i i 50'erne, noter og biografier  -  
et forrygende flot boks-sæt !

Og tillige er dette den mest vellydende og troværdige digitalisering 
af gamle optagelser, vi har hørt. Et rent 13-tal for dette værdifulde
 arbejde for eftertiden.

Sættet rummer blandt mange andre godbidder den første, sensationelle 
optagelse på vinyl, som Elvis indspillede i Sun Records studiet.

Indspilningen dukkede først op i 1988 hos en af Elvis' 
klassekammerater.

Blandt sjældenhederne er også hele 14 optagelser, som netop nu er 
dukket frem af støvet og her for første gang nogensinde udgives på 
plade  -  til begejstring og fryd for alverdens Elvis-fans.






===0448===



Jeg skriver for at få at vide, om jeg kan fortsætte med at tage 
Chlorella fremover. Jeg har nemlig allerede taget det i tre uger.

Jeg vil godt fortælle lidt om, hvad den har hjulpet mig med. Det er
 nemlig ikke småting:

I 13 år havde jeg haft stærke smerter fra hofterne og ned i begge 
ben  -  især i knæene. Jeg kunne næsten ikke gå eller cykle. Jeg 
var altid iskold på balderne, så jeg måtte gå med kameluld hele året
. Efter 14 dage med Chlorella mærkede jeg en indre varme  -  særlig 
i hofterne  -  og smerterne blev mindre alvorlige. Nu efter tre uger 
går jeg ture, cykler og alt muligt uden besvær.

Og også mine fordøjelsesproblemer, som jeg har haft siden 11-års 
alderen, har Chlorella hjulpet på. Jeg var ellers oppe på et stort 
forbrug af afføringsteer. Nu kommer jeg daglig på toilettet og har 
tabt et kilo.






===0449===



Lige præcis sådan skulle det nu ikke forstås, men det forbløffede 
danske par skulle snart erfare, at der var noget om snakken. I en 
videnskabelig rapport om emnet kunne de læse  -  Heidi kunne  -  at 
farvede linser havde hjulpet en masse australske ordblinde. Ikke alle, 
men de fleste af forsøgspersonerne havde fået meget lettere ved at 
læsetræne, fordi bogstavbilledet blev roligere.

Læsetræning. Bare ordet kunne gøre André træt i hovedet. I hvert fald, 
hvis han skulle stave sig igennem det.

 -  I 2. klasse fik jeg at vide, at jeg var ordblind, og i årene 
derefter fik jeg specialundervisning i lange baner, og jeg kløede på, 
så godt jeg kunne. Efter 7. klasse tog jeg først et år på én 
efterskole for ordblinde, derefter et år på en anden.

Men det gik ikke. Andrés øjne kunne ikke fange de sorte figurer på 
det hvide papir, og når han langt om længe havde fået sig slæbt 
igennem en linje, kunne han dårligt huske, hvordan den begyndte.






===0452===



Udfyld kuponen med rigtigt svar samt navn og adresse. Send kuponen 
med det samme til:

Hjemmet, Postboks 2441, 1024 København K.

Mærk kuverten " DUPLO legetøj "

Kuverten skal være os i hænde senest onsdag den 25. november 1992. De
 kan også aflevere kuverten ufrankeret i kassen til breve og 
løsninger, Vognmagergade 10, København K. senest ovennævnte dato. Efter 
fristens udløb trækker vi lod blandt alle indsendte løsninger, og de 
heldige vil få tilsendt deres gevinst i god tid inden juleaften.


KUPON uge 47

Hvilket værktøj hører til en TOOLO æske?

en skruetrækker

en hammer ( sæt kryds )


Navn:

Adresse:

Postnr..: By:

Skriv venligst med blokbogstaver Udløbsdato: 25. november 1992


Deltager De også i " Ugens Overraskelse " på side 47, så kommer De 
blot kuponen i én kuvert mærket " Ugens Overraskelse  -  uge 47 " 
og " DUPLO legetøj ".


UGENS OVERRASKELSE


Skruerne er fast forankrede og kan ikke blive væk, og de kan ikke 
overskrues eller på anden måde ødelægges.






===0465===



Han kom til Danmark som 11-årig i 1976. Som så mange andre har han 
boet i Taastrupgård siden han kom hertil. Han har arbejdet som 
maskinarbejder på en fabrik, indtil han for to år siden startede et 
pizzaria i Nyhavn sammen med sin bror.

Han har ikke tænkt sig at blive boende i Taastrupgård. Da han bliver
 spurgt hvorfor, tøver han ikke med svaret:

" Der bor for mange indvandrere. "

Han skynder sig at tilføje, at han ikke har noget imod indvandrere, 
han har også sine venner blandt dem.

" Men du kan jo rundt på de andre her, det er de færreste af dem,
 der taler dansk. "

Og det behøver de heller ikke.

" De taler tyrkisk hjemme, de taler tyrkisk her, de taler tyrkisk på
 arbejdspladsen, de kan se tyrkisk fjernsyn, og så ender det med, at
 man glemmer dansk. "

Og for ham er der en klar sammenhæng mellem at kunne dansk og at 
kunne klare sig i det danske samfund.






===0468===



Det store spørgsmål er, hvad Poul Nyrup Rasmussen nu skal beskæftige 
sig med, indtil højesteretsdommer Mogens Hornslets beretning om 
tamil-sagen offentliggøres i begyndelsen af det nye år. Han kunne 
selvfølgelig på ny kaste sig ud i lommefilosofiske betragtninger over 
moral og politik, men han kunne også vælge at tage sin rolle som 
oppositionsleder alvorligt. F.eks. ved at beskæftige sig indgående med 
den såkaldte gebyr-sag, der på en og samme tid er meget principiel 
og meget jordnær. Principiel, fordi den handler om Justitsministeriets 
og Rigspolitiets manglende respekt for Grundloven. Jordnær, fordi 
gebyr-sagen har afsløret tilstande i Justitsministeriet, som ikke kan 
vare ved ret meget længere.

Som en mand, der ikke nærer berøringsangst over for det borgerlige 
Danmark, kunne Nyrup Rasmussen starte med at læse, hvad selv dagbladet
 Børsen slog fast i en leder forleden: " at justitsminister Hans 
Engell ( K ) tilsyneladende helt har mistet grebet om sit eget 
ministerium "  -  samt " at det nu er kommet så vidt, at kun en 
større udskiftning af ledende embedsmænd kan genoprette tilliden til 
Justitsministeriet ".






===0470===



Hvad er et dårligt blodomløb i benene? Hvad kommer det af  -  og 
kan man gøre noget for at få blodet til at løbe hurtigere?


Hvis pulsårerne er forkalkede, kan blodet ikke føre tilstrækkelig ilt 
og næring ud til muskler og hud. Og så får man kolde fødder uden 
puls, forstyrrelser i følesansen og dårlig heling af sår.

Venerne kan også have svært ved at føre blodet tilbage til hjertet, 
og i så fald hobes blodet op, og benene hæver. Resultat: Ømme og 
trætte ben og ofte natlig uro og kramper.

Der er flere muligheder for behandling. De store, forkalkede kar kan 
udvides, idet man fører en ballon ned i dem og puster den op på de
 snævre steder. Men som oftest vil kar-kirurgerne dog erstatte den 
gamle, ødelagte åre med en kunstig.

De dårlige vener med åreknuder kan behandles med støttestrømper, så 
årerne trykkes sammen, og blodet ikke hobes op. Men bedst er det at 
fjerne de dårlige vener, hvorefter blodet kan løbe gennem de dybe 
ben-vener, der som regel fungerer normalt.






===0472===



De hidtidige erfaringer fra UTB-ordningen peger på, at et enkeltstående
 uddannelsestilbud af kortere varighed, f.eks. 13 uger, sjældent vil 
være tilstrækkeligt kvalificerende til at skaffe de ledige i arbejde. 
Hertil kommer, at der er konstateret et udækket behov for 
praktikpladser i forbindelse med uddannelsestilbudene.


I mange arbejdsfunktioner i såvel den offentlige som den private 
sektor vil det ikke være muligt at give medarbejderen fri til at 
deltage i uddannelse, med mindre der ansættes erstatningsarbejdskraft i 
kursusperioden.


Der er bl.a. af denne grund opstået et ønske om at kunne kombinere 
VUS med UTB og ATB, også fordi målgrupperne for disse ordninger i 
vidt omfang har de samme ( svage ) uddannelsesmæssige forudsætninger.


Muligheden for kombination opstår ved, at en ATB/UTB-person ansættes i 
det ledige job, der opstår, når en beskæftiget deltager i undervisning
 med VUS.


Dette vil samtidig kunne udvide antallet af UTB-praktikpladser og 
ATB-jobs, ligesom de langtidsledige herved får mulighed for at kunne 
gå ind i egentlige jobs i stedet for de traditionelle ATB-jobs, der 
ofte bærer præg af rutineprægede opgaver.






===0473===



Af

Bjarne Reuter,

forfatter.

Der er sket Noget, hedder en roman af Joseph Heller. Det samme kan 
man sige om forholdet mellem børn og voksne, pædagoger, lærere og 
elever. For nogle er " det nye " kommet ganske uventet, for andre 
som en logisk konsekvens af en af vor tids største brølere, når det 
drejer sig om yngelpleje.

Hvad tales der om? Der tales om de mange børn, der i dag udgør et 
af folkeskolens allerstørste problemer, dem vi kalder for Bimmerbørnene,
 de små egotrippere, dem der dagen lang trykker sig selv af i 
snuden på alt og alle. Dem vi møder på gaden, hujende, støjende, 
selvpromoverende, veltalende, stærkt argumenterende. Alle dem, der 
tilsyneladende har så meget selvtillid, at de er hævet over al kritik
.

Det nye for de arme lærere, der som bekendt har lagt ryg til mangt 
og meget gennem de sidste tyve år, er, at disse Bimmer-problem-børn 
ikke kommer fra de sædvanlige problemhjem, altså de brudte familier, 
de sociale tabere, de udstødte, de kuede og de efterladte.






===0475===



Nu kan der snart ikke skrives flere vittigheder og sarkastiske 
bemærkninger om den tidligere filippinske præsidentfrue, Imelda Marcos' 
1.500 par sko, der har været udstillet i et specielt museum i 
Malacanang-paladset i Manila.

Skoene er nemlig blevet fjernet, og der går stærke forlydender om, at
 Imelda Marcos får dem tilbage.

Museet i Malacanang, et slags rædselskabinet, der skulle bekrive afdøde
 præsident Ferdinand Marcos og hans hustrus bizarre og ekstravagante 
livsstil, da de sad ved magten i 1960'erne og 70'erne, er nu 
overtaget af landets Kulturfond og skal istedet anskueliggøre, hvad den
 filippinske nation gennem årene har mestret kulturelt.

Amelito Ramos, hustru til den nuværende præsident Fidel Ramos, sagde 
forleden ved en åbning af det omdannede museum, " at nationen her 
vil vise at vi ikke kun er et land, der producerer billig hushjælp 
og gæstearbejdere ".

Kommende udstillinger vil bl.a beskæftige sig med filippinsk malerkunst 
gennem tiderne.


Foto: AP Imelda Marcos  -  glad for sko






===0479===



" Mange danskere viste med al tydelighed ved folkeafstemningen den 2. 
juni, at de er skeptiske over for, hvad politikerne prøver at sælge 
dem. Det har ikke ændret sig, så det bliver ingen nem opgave at få 
forklaret skeptikerne, at Danmark ikke er på vej ind i en union, " 
siger dr. scient. pol. Karen Siune, Århus Universitet.

Hun er dog overbevist om, at ja-partierne har en fair chance for at 
klare opgaven, så et flertal af danskerne stemmer ja til særaftalen 
til foråret.

" Særaftalen ser ud til at imødekomme stort set hele det nationale 
kompromis, og det kan især tage brodden ud af modstanden, at vi nu 
siger nej til unionsborgerskabet, " mener Karen Siune.

Sammen med to kolleger fra Århus Universitet har hun kortlagt, hvem 
der stemte nej den 2. juni  -  og hvorfor. Undersøgelsen afslørede, 
at danskerne nærede en massiv modvilje mod netop unionsborgerskabet.


Forklaringsproblem

Både Karen Siune og lektor Lars Bille fra Københavns Universitet 
understreger, at ja-partierne kan få et forklaringsproblem, når de skal
 sælge særaftalen som et helt nyt afstemningsgrundlag.






===0483===



Vi tror nemlig, at mange danskere er villige til at betale mere for 
tryghed med hensyn til garanti-og serviceforpligtelser, " siger Jens 
Holger Helbo Hansen.

Videre siger han, at danskernes større indkøb af langvarige 
forbrugsgoder til fulde ventes kompenseret af et fald i salget af vin 
og øl syd for grænsen som konsekvens af de nylige danske 
afgiftsnedsættelser. " En discountøl kostede i Danmark før 
afgiftsforhøjelsen 3,25 kr. og 1,25 i Tyskland. Efter 
afgiftsnedsættelsen til oktober er prisen typisk 2,25 i Danmark og 
1,25 i Tyskland. Den mindre prisforskel som gælder både øl og vin 
vil mindske danskernes interesse for at købe disse varer syd for 
grænsen, uanset det kan ske i store mængder, " siger Jens Holger 
Helbo Hansen. Han føjer til, at prisforskellen på spiritus og 
cigaretter også vil mindskes de kommende år, fordi prisen i Danmark 
fastholdes uanset inflationen.


Discountøl til 1,04 kr..

De nye regler betyder bl.a., at danskerne lovligt efter nytår kan 
indføre mindst 110 liter øl, 90 liter vin og 20 liter hedvin.






===0486===



Familieudbrud mest almindelige

De fleste infektioner skyldes nemlig, at ubearbejdede råvarer forurener 
de færdige retter.

Derfor er de fleste tilfælde såkaldte familieudbrud, hvorimod 
infektioner fra storkøkkener er sjældnere.

Storkøkkenerne er underkastet levnedsmiddelkontrollens tilsyn, og der er 
krav om køkkenernes indretning og udrustning og til personalets 
uddannelse.


Infektion forløber ofte mildt

En salmonella-infektion forløber mildt hos langt de fleste. Diare er 
det almindeligste symptom, nogle får også lidt feber i begyndelsen. 
Ubehaget varer oftest kun nogle få dage.

" I meget sjældne tilfælde kan salmonella-bakterien gå over i blodet 
og give blodforgiftning, og så kan tilstanden blive alvorlig. Det 
gælder især på sygehuse og plejehjem, hvor patienterne og beboerne 
i forvejen er svækkede. Nogle dør af infektionen, " siger Knud 
Gaarslev.

" Hvor mange der dør, er der ikke nogen ordentlig statistik over, " 
siger Hedda Bille, Sundhedsstyrelsen.


Især ældre rammes

Det skyldes, at det især er ældre mennesker, som det går ud over, 
og de har i mange tilfælde andre sygdomme.






===0488===



Den danske kvinde får sin store chance med en ny TV-serie, som David
 Lynch har skabt. Instruktøren fra kultfilm som " Blue Velvet " og 
" Vilde Hjerter " er som bekendt også manden bag danskernes hemmelige
 TV-lidenskab " Twin Peaks ". Den nye series tre første episoder 
bliver bragt i januar af en af USAs mest populære kabelkanaler, Home 
Box Office.

" Nej, den bliver ikke som " Twin Peaks ". Der er lange, rolige 
scener som på et teater, " siger den 23-årige dansker afværgende. 
Serien " Hotel room " tegner til at blive mindre hektisk og endnu 
mere intens end den populære forgænger, for hele handlingen udspilles 
i et enkelt hotelværelse. Nummer 603 i det fiktive Railroad Hotel. De
 tre første episoder foregår i forskellige perioder  -  henholdsvis 
30erne, 60erne og i nutiden.


Gennemgående figur

Camilla Overbye spiller hotellets stuepige, og er sammen med stedets 
drager den eneste gennemgående figur i episoderne. Begge er udlændinge 
 -  han spilles af en ung irsk skuespiller.






===0500===



Mere harmonisk sidste skoleår

Mod slutningen af den begivenhedsrige feature-uge mødtes DGO med tre 
lærere, Hanne Heimann, Merete Faurschou og Nanna Carlsen, omkring det 
brev, de har sendt til kommunens pædagogiske udvalg. Nanna Carlsen er 
dog ikke medunderskriver, da hun har orlov i næste skoleår. Men Nanna
 bakker opfordringen op og det skal nævnes, at hun var en af 
hovedkræfterne bag den succesrige musical, som 10. klasses elever 
opførte som alternativ til undervisningen i efteråret 1985.

Lærernes planer for den kommende 10. klasse bygger dels på elevernes 
ønsker og forventninger, dels på lærernes forestillinger om hvilke krav
, der må stilles til et ungt menneske i 1987.

I de sidste par år har de ofte fra eleverne hørt klager over den 
megen teoretiske indlæring, samtidig med at eleverne er meget bogligt 
orienterede. De har ofte stillet spørgsmålet: Hvad skal det bruges til
?

Desuden er elevgruppen på Ny Holte skole meget kreativt orienteret, og
 lærerne skriver i brevet:






===0507===



På Nørrebro Bibliotek i Guldbergsgade forsøger man nu at nedbringe 
ventetiden på reserverede bøger ved at fremskynde arbejdet med at 
skaffe dem frem på flere led.

Således har biblioteket indledt et tæt samarbejde med Wiuff's Boghandel
 på Jagtvej.

I de tilfælde hvor bibliotekarerne skønner, at der også i fremtiden 
vil være efterspørgsel efter en bestemt bog, købes den simpelthen hos 
Wiuff, som i de fleste tilfælde er i stand til at levere den med 
dags varsel.

Så snart bogen er modtaget på biblioteket sættes den i cirkulation.

De ansatte på biblioteket håber, at " projekt bog til tiden ", som 
er økonomisk støttet af kommunen, vil blive en stor glæde for 
bibliotekets kunder.

De erfaringer, som indhøstes i projektperioden, skal fremover danne 
grundlag for indkøbspolitikken, således at "Bog til tiden"-princippet kan 
fastholdes.

Nørrebro Bibliotek introducerede for et par år siden NU-bøgerne  -  
hvilket vil sige, helt aktuelle bøger med en udlånstid på 7 dage.






===0510===



Festen indledtes med et orienteringsløb med forskellige sjove opgaver 
undervejs.

Både børn og voksne deltog, og det blev en succes, som fortjener 
gentagelse.

Undervejs på posten ved Trongårds-skolen havde Bjørn Hjelmgaard, 
ESSO-Motorcenter sørget for en dejlig, kold sodavand til alle 
deltagerne.


Flotte præmier

Der var mange flotte præmier til de

vindende hold, udsat af


DEN DANSKE BANK

TESS INN

LYNGBY EL-service

BIKUBEN

Beboerbladet HER og

ESSO Motorcenter.


Tak fra vinderne til de ædle givere !

Løbet startede kl. 20.00 med hold på 4 børn/voksne, og det var 
beregnet, at det skulle slutte ved 21 tiden, men på grund af den 
store deltagelse blev klokken henad 22, før man kom i gang med 
fakkeltoget. Det så vældig godt ud, der var også udleveret henved 100
 fakler.

Fakkeltoget sluttede ved bålet, der blev antændt af faklerne.


Båltale

Formanden for ETAGEBO Jan Priess bød velkommen, og da bålet var ved 
at ebbe ud, holdt afdelingsbestyrelsens formand Mogens Nielsen båltalen.
 Det gjorde han prisværdigt kort, og da der var lejet et godt 
højttaleranlæg, kunne alle høre,






===0511===



Gulvbelægningen skal være robust og nem at holde ren. Intet andet 
sted i boligen er gulvet udsat for så megen tilsmudsning af fedt og 
snavs som i køkkenet. Samtidig skal gulvet være behageligt at stå og 
gå på også i længere perioder.

Trægulvet er tilpas blødt, så man ikke bliver træt i benene, selv 
efter lang tids gåen og ståen. Men et ubehandlet eller ludbehandlet 
trægulv hører ikke hjemme i køkkenet. Det vil suge alle fedtstænk som
 trækpapir, og resultatet vil efter kort tid være et gulv, som ser 
trist og nusset ud, for pletterne er ikke nemme at fjerne igen. 
Vælger man derimod et lakeret trægulv, kommer man uden om dette 
problem.

Linoleum har været brugt som køkkengulvs-belægning i mange år og har 
stået sin prøve med glans.

Linoleum fås både i hele baner og som fliser. I ensfarvet eller 
nistret udgave. Det er behageligt at gå på og let at holde rent med
 afvaskning sæbespånvand. Også til køkkenbord og låger er linoleum 
velegnet.






===0519===



" Nej, ikke sådan ! Men det kan man jo kalde det, hvis man vil ! 
"

I de sidste fem-seks år har Deres malerier fået et langt voldsommere,
 næsten erotisk udtryk, De har turdet " slå fra Dem med arme og 
ben " og sluppet frigørende kræfter løs?

" Jo, man tør lidt mere, og derfor vil jeg ikke give Dem ret i 
udtrykket " oprørsk ", det har snarere at gøre med at vove, at " 
turde tør ". "

Vover man mere, når man bliver ældre?

" Åbenbart ! Nogle vover mest, når de er unge. For andre tager det 
bare lidt længere tid at nå den form for ungdom, hvor man får vovet
. For mig har kunsten noget at gøre med at vove. "

Hvordan oplever De omverdenens reaktioner på Deres kunst?

" Jeg synes, den har været helt udover alle grænser positiv: En af 
grundene til min tilbageholdenhed har været: " Kan du nu klare det, 
hvis folk kritiserer dig for meget? " Men jeg har fået en modtagelse
, som har været uhyre inspirerende i sig selv. Jeg tror, jeg er 
blevet mødt med mere en nysgerrig velvillighed. "






===0520===



Støvlerne bankes af. Jeg smider træt de mange lag skitøj og ved med 
sikkerhed, at hotellets sauna og swimmingpool er mit næste mål.

En velsignet træthed melder sig, da jeg før middagen sidder foran 
pejsen og stirrer ind i ilden. Ved ikke om jeg sover, tænker eller 
blot sidder. I hvert fald kan mine ben næsten ikke bære mig ind i 
den store spisesal.


STILFULDT MED MASSER AF MAD

Her er de små borde dækket med navneskilte og små flasker vin med 
proppen i fra i går. Alle er klædt om til middagen. Børnene sidder 
vandkæmmede og trætte ved bordene. Kun den orangegule norske Fanta, 
Solus, kan holde øjne og mund åbne.

Venlig, men stille og kontant betjening af piger med store 
flæse-forklæder og kraftigt lyst tilbagestrøget hår. De legendariske 
røde kinder, som man kun kan blive glad af at se på. Der serveres 
tre måltider i løbet af dagen. Morgenmaden er fantastisk. Grød, müesli
, svesker, rosiner, kanel, ost, æg, pølse, marmelade, juice og brød i
 alle afskygninger. Bunden lægges.






===0538===



 -  De fleste har ikke besvær med det, men der er altid nogle som 
er langsomme. Det er dem, der ikke kan løse den ellers meget simple 
opgave kropsligt, men lige skal en tur over den logiske del af 
hjernen for at regne ud, hvad der er arm, hvad der er højre og 
hvad der er op. Og sådan er det med næsten alle opgaver: De kan 
løses fra forskellige vinkler, men der er altid én vinkel, der er 
mest hensigtsmæssig. Også derfor er det vigtigt at træne alle aspekter
 af hjernen, konkluderer han.

Faktisk banker hans egen hjerne nok mest for det musiske. Både musik 
i snæver forstand  -  og i betydningen kreativitet. I virkeligheden, 
mener han, er en kvalificeret musikundervisning vigtigere for den 
tidlige sprogudvikling end dansk-timer. Fordi musikken opøver evnen til 
at lytte, ikke bare efter informationer, men efter en helhed. I 
musikken sker der mange ting på én gang, og det optræner evnen til 
at skifte fokus, uden at miste overblikket. Og det kommer sprogsansen 
til gode  -  blandt andet.






===0540===



Forsøgets formål er at undersøge, om råolie er en blanding eller et 
rent stof.

Vi forsøger at destillere råolie med en simpel opstilling som vist på
 fig. 9.9

Fig. 9.9

Vi vil opdage, at der efter kort tids opvarmning begynder en 
fordampning af en farveløs væske fra råolien. Vi opsamler en lille 
smule og vil kunne mærke den karakteristiske lugt af benzin. 
Destillerer vi videre, vil vi se tykkere og tykkere væsker fordampe.

Vi kan altså se, at råolie er en blanding af en hel række 
forskellige væsker.

Når man henter råolie op fra jorden, foretager man en adskillelse af 
råolien i dens bestanddele på samme måde som i vores lille forsøg.

På olieraffinaderier destilleres råolie i såkaldte destillationsanlæg.

På fig. 9.10 på næste side ses en principskitse af et 
destillationsanlæg.

Fig. 9.10

Vi ser her, hvor mange forskellige stoffer olien er sammensat af.

Men hvad er forskellen på alle disse stoffer?






===0545===



11 Induktion


Formål

At beskrive magnetfeltet omkring en elektrisk strøm og elektrofeltet 
omkring en magnet i bevægelse.


Apparatur

Spændingskilde ( jævn og veksel ), ledninger, kompasnål, stangmagnet, 
fintfølende volt-meter, spoler ( 200 vind., 400 vind. og 1600 vind. )
, jernkerne, jernlod og vægtlodder.


Opstilling


Arbejdsgang

Induktion af magnetfelter:

Anvend opstillingen fig. 11.1. Magneten skal stå langs ledningen før 
strømmen sluttes. Tænd strømmen, og iagttag hvad der sker. Vend 
strømretningen og iagttag.

Lav dernæst en forsøgsrække, der kan afsløre hvilke ting, der har 
indflydelse på magnetfelters styrke. Brug spolerne, jernloddet og 
vægtlodderne ( fig. 11.2 ).


Induktion af elektrofelter:

Anvend opstillingen fig. 11.3. Bevæg magneten i forhold til ledningen 
og iagttag på voltmeteret, hvad der sker.

Lav dernæst en forsøgsrække, der kan afsløre hvilke ting, der har 
indflydelse på elektrofeltets styrke. Brug spolerne, voltmeteret og 
magneterne som på fig. 11.4.


Resultater

Magnetfelter:

Beskriv magnetfeltet omkring en strømførende ledning:


Beskriv forsøgsgangen i din undersøgelse af, hvad der afgør 
magnetfeltets styrke:






===0546===



Men fælles for de godt 2000 tidsskrifter, der er optaget i den 
database, der er tale om, er at de opererer med et system af 
såkaldte referees. Det er et højt forfinet system, hvor 
tidsskriftredaktøren bruger specialister  -  referees  -  til at bedømme
 de indsendte manuskripter. Hvert manuskript sendes til mindst én 
forsker, der selv er aktiv og anerkendt på det pågældende 
forskningsområde. Han vurderer dels om manuskriptet overhovedet fortæller
 noget interessant, altså om emnet er vigtigt  -  og om resultaterne 
er det. I et tidsskrift som Nature eller Science optages kun artikler
 med vigtigt nyt om vigtige emner. En referee vil desuden se på om 
manuskriptet fremstiller sine resultater på en tilfredsstillende måde. 
En referee anbefaler så om artiklen skal trykkes eller ej, eventuelt 
ned nogle forandringer. I dette forfinede system er det helt afgørende
, at en referee er anonym, så en kollega kan " slagte " et 
manuskript uden at frygte eftervirkningerne.






===0547===



De store " trailer-rock " tournéer er blevet et begreb indenfor 
musikindustrien. Op til et dusin store lastvognstog kører Europa tyndt.
 Bygger egne scener og lys- og lydanlæg op og beskæftiger op til 
150 mennesker døgnet rundt, mens tournéen varer.

Alligevel kan en sådan tourné løbe rundt, hvis den er ordentligt 
tilrettelagt.

 -  Jeg mener, at hvis økonomien styres fornuftigt, så kan et 
verdensnavn godt lave en Europatourné og komme hjem med 20-30 
millioner kroner. Men underskuddet kan blive lige så stort, fortæller 
Arne Worsøe.

Der er stor hemmelighed omkring de tournerende gruppers økonomi, og 
selv koncertarrangøren ved ikke, hvad en gruppe har i overskud, når 
udgifterne er trukket fra.

Normalt indgår artistens repræsentanter og koncertarrangøren en kontrakt 
med en garantiordning.

Hvis f.eks. en koncertsal har en kapacitet på 5.000 pladser, så må 
arrangøren garantere artisten en kontrakt, der svarer til f.eks. 70 
pct. belægning. Hvis koncerten bliver udsolgt får arrangøren måske 20 
pct. af indtægterne, artisten resten.






===0567===



Så skal der rafles om husholdningspengene. For fru Kirsten har altid 
brug for lidt flere penge til madlavningen


DET HAR ARNE IKKE

Foto: WINNIFRED


 -  Ind imellem bli'r jeg overstresset  -  og så smutter der en 
aftale, siger den myreflittige trafikminister. Det kan Søsser skriver 
under på


Første gang blev jeg inviteret på hakkebøffer i trafikminister Arne 
Melchiors herskabslejlighed på Israels Plads i København. Både 
fotografen og jeg glædede os meget. Vi sørgede for at være der 
præcis. For det er en uskreven lov, at ministre altid overholder 
deres aftaler. Men ak, Arne Melchior havde glemt alt om den middag. 
 -  Det er frygteligt  -  frygteligt. Det skal aldrig ske igen. Du 
må komme næste torsdag. Jeg lover, at du får en hakkebøf, du aldrig 
vil glemme.

Næste torsdag var vi lige så præcise. Vi stod i vores stiveste puds 
og ringede på. Og det så faktisk ud, som om vi tog ministeren på 
sengen.  -  Hvad er det for noget, kommer I i dag? Det må I sø'mer 
undskylde, men jeg har fuldkommen glemt aftalen. Det er ganske 
forfærdeligt.






===0573===



Den store vikingegravplads ved Over Hornbæk lidt vest for Randers har 
tidligere været omtalt i Skalk ( 1986:5 ), så vi vil undlade nærmere
 præsentation og straks rette opmærksomheden mod en bestemt grav fra 
en del af området, som synes forbeholdt de mere velhavende. Selve 
gravgruben var ret stor i omfang, men af ringe dybde, kun ca 40 cm 
nedsænket i undergrunden. Der var spor af en trækiste, men intet af 
den døde selv; alle knogler var for længst opløste. Udstyret bestod 
af en jernkniv i læderskede og med sølvtrådsomviklet træskaft ( 
allerede det tyder på, at gravejeren har været lidt ud over det 
almindelige ), en hvæssesten, forskellige andre småting og  -  som 
antydet i indledningen  -  en stor ubestemmelig rustklump. Denne 
sidstnævnte blev under konservatorernes hænder til en pragtøkse, en 
sjældenhed såvel af form som i udsmykning. I nakkehullet sad en stump
 træ tilbage, en rest af skaftet. Hvor langt dette oprindelig har 
været, er umuligt at sige, da vi ikke ved, hvordan den døde har 
været vendt i graven.






===0576===



USA ser det som sin klare interesse, at Europa bliver en stærk 
politisk og økonomisk faktor i den nye verdensorden. Det vil lette 
USAs egne globale opgaver og samtidig åbne et rigt marked for 
amerikansk eksport. Men udsigten til det nye, samlede Europa med EF 
som den politiske og økonomiske dynamo og Tyskland som den nye 
toneangivende stormagt gør alligevel en del amerikanere utilpasse. De 
føler sig fortrængt og ser, at de er ved at miste indflydelse i det
 Europa, hvor de har spillet så dominerende en rolle i næsten et 
halvt århundrede. På lidt længere sigt ser de Europa rejse sig som 
en politisk rival og økonomisk konkurrent, og det bekommer ikke alle 
lige vel.

Europa vil stå overfor kolossale udfordringer i de kommende år og 
skal finde nye veje og roller både til sig selv og i sit forhold 
til de to gamle supermagter. Fra hver sit verdenshjørne vil Moskva og
 Washington følge Europas nye kurs med en blanding af velvillig 
interesse, nysgerrighed og vagtsomhed, mens et nyt globalt spændingsfelt
 er ved at tage form.






===0577===



Fysioterapi, der tilstræber at gøre den enkelte patient mest muligt 
uafhængig af andres hjælp, er en vigtig behandlingsform. Stivhed og 
svækkelse i muskler modarbejdes, gangsikkerheden øges, og 
optræningsprogrammer kan forbedre patientens tilstand. Ridning og 
svømning  -  under kontrol af fysioterapeuter  -  viser sig i mange 
tilfælde også at have en god virkning på scleroseramte.

Ergoterapi indgår ligeledes i patientbehandlingen, og i Haslev og Ry 
gøres en stor indsats for at beskæftige scleroseramte med meningsfyldt 
arbejde  -  ofte med en positiv virkning til følge.

I den udstrækning, midlerne tillader det, arrangerer Scleroseforeningen 
også grupperejser og yder tilskud til ferier i udlandet for 
sclerosepatienter. Sol og badning i egne med varmere og mere tørre 
klimaforhold end vore har vist sig at have en gavnlig virkning. Under
 rejser og ophold i udlandet følger sygeplejersker og hjælpere med. 
De scleroseramte får ofte psykiske, sociale og økonomiske problemer. 
Scleroseforeningen er opbygget således, at den kan yde bistand på 
disse områder enten gennem sine institutioner eller amtskredse.






===0581===



Vi plukker dem nænsomt, børster mulden af hattene og sætter tænderne 
i det rå svampekød. Det er sprødt og lækkert, og smagen er blid, 
nøddeagtig og frisk.

 -  Paryk-Blækhat, lyder artsbetegnelsen fra Henning Knudsen, lektor ved
 Botanisk Museum i København og forfatter til Politikens Svampebog, 
som er trykt i fire oplag og i alt 26.000 eksemplarer.

Henning Knudsen er en af Danmarks førende svampekendere, og vi har 
inviteret ham med på svampejagt i Hareskoven nord for København, 
udstyret med fletkurv og kniv.

Det er højsæson for svampe i slutningen af september og i oktober, 
og undervejs på skovturen møder vi mange andre, som med blikket 
fæstnet til den velduftende skovbund søger efter nogle af de 
attraktive danske spisesvampe.

Svampene findes i enhver dansk skov, men naturligvis er nogle steder 
bedre end andre.


BEDSTE SVAMPEÅR

 -  Og i år er det bedste svampeår i meget lang tid. Det skyldes en
 særlig kombination af vejrforhold, hvor sommeren var tør og varm 
efterfulgt af en våd periode, som har passet svampene fint, fortæller 
Henning Knudsen.






===0588===



Døre til boliger, såvel hoveddør som bagdør, altandør og terrassedør, 
bør være solide og forsynet med gode og sikre låse. En suppleringslås
 i en dør forøger tyvens arbejde betydeligt. Husk at en lås slides 
og ofte bør skiftes ud efter ca. 10 års normal brug.


Tilholderlåsen

" Tilholderlåsen " er en enkel, men sikker låsetype. Den fås i flere
 udgaver og indstemmes i dørkanten og udelukker derved direkte angreb 
på mekanismen. Når nøglen i en " tilholderlås " er drejet til låst 
stilling, bør riglen/fallen være i sin yderste stilling med mindst 
lOmm's indgreb.


Cylinderlås.

" Cylinderlåsen " skal have et passende antal stifter eller skiver 
for at kunne betegnes som sikker.

Søg i den forbindelse rådgivning hos kriminalpræventionerne.

Der findes 2 typer: Som kasselås til påskruning på dørens indvendige 
side eller som indstukken lås.

Også her bør riglen/fallen være i sin yderste stilling med mindst 10 
mm's indgreb, når nøglen er drejet til låst stilling.


Kasselåse:






===0601===



Odd-Catla betragtede ham smilende  -  han var hendes yngste page, og 
Kay-Siff's erklærede yndling. Samme dame dukkede netop nu op sammen 
med Odd-Catla's erklærede yndling, væbneren Aikin af Cantir.

Den slanke, velbyggede, blonde væbner var som et friskt pust fra de 
bjerge, han kom fra, og ligesom sin et år ældre bror, Aslac, havde 
han  -  imod al sædvane  -  tilbragt sin pagetid  -  fra han var 7,
 til han blev 15  -  hjemme hos sin far på Tor Cantir ved det 
vigtige Dale-Pas i Tol-Bjergene.

Aikin's grå øjne lyste af forventning ved tanken om den forestående 
tur til hovedstaden, for han syntes, at der skete alt for lidt på 
Tor Carrack, og ind imellem kunne det godt ærgre ham lidt, at hans 
herskerinde ikke var kommet så godt ud af det med Kong Brice, og 
derfor hellere ville blive på Tor Carrack fremfor at være i 
hovedstaden, hvor der skete noget.






===0613===



I efteråret 1984 var Helle færdig med sin EFG-skole, men kunne ikke 
få en elevplads indenfor kolonialhandel, og på hendes tidligere 
arbejdsplads, som afløser i en kiosk, havde de ikke råd til en 
voksen afløser til nogle og 30 kroner i timen.

 -  Så starter jeg for mig selv. Hun fik en veninde med på ideen 
og fandt en nedlagt kiosk på Østerbro i København. 1. januar i år 
åbnede Helles kolonial.

 -  Selvfølgelig var jeg spændt og nervøs for at få en kæmpegæld. På
 den anden side var jeg villig til at gøre alt for at undgå 
arbejdsløshed.

Tre måneder efter var omsætningen flere gange større end forventet, og
 der blev penge til en ny butik.

 -  Og i midten af juli åbnede jeg forretningen på campingpladsen ved
 Havnsø Strand.

Den ser ikke ud af meget, og pladsen er trang. Til gengæld er hver 
centimeter udnyttet, så kunder kan få de varer, de skal bruge. 
Baglokalet står tomt indtil videre, men Helle har planer.






===0618===



 -  Det er nissen, sagde Anni.

Dørklokken kimede, og det var børnenes mor, der åbnede døren til den 
snedækkede have og de snepudrede træer foran huset. Hun var målløs. 
Ude i haven tæt ved trappen stod den høje mand i nissetøjet og 
smilede med en rød mund dybt inde i det hvide vatskæg.

 -  Godaften, sagde han med en tør og knirkende stemme.  -  Bor der 
to børn hér i huset? En dreng, der hedder Orla ... og en lille 
pige, der hedder Anni?

Orla og Anni, der var fulgt med deres mor ud til entredøren stod i 
den åbne dør og stirrede op på den høje mand med glade øjne.

 -  Det er mig, der hedder Orla, skyndte Orla sig at sige.

 -  Og det er mig, der hedder Anni, sagde Anni og hoppede og 
dansede på fødderne.

 -  Så er det værsgo, sagde manden i nissedragten og anbragte den 
lysebrune gavesæk på trappeafsatsen foran entredøren.  -  Og glædelig 
jul til alle.






===0623===



Kitt fortryder ikke, at hun gik den barske graviditet igennem. Hun 
havde mærket et lille liv sparke i maven og kunne ikke andet. Men 
hun vil absolut ikke anbefale andre i samme situation at gøre som 
hun.

 -  Nej, jeg vil ikke råde andre til det, for det er meget hårdt 
og tærer fuldstændig på alle ens kræfter. En anden gang vil jeg 
stole mere på lægernes råd. Men de har lovet os, at det kun sker 
én gang. Og det håber vi så på, for vi vil jo så gerne have et, 
helst to børn. Og helst snart.

Bent og Kitt Christiansen kigger på hinanden. Dybt og intenst. Et 
blik, som afspejler kærlighed, glæde og sorg. Og håb om, at de inden
 længe bliver forældre til en livskraftig, lille krabat, som ikke 
forsvinder mellem deres hænder som Marc.


 -  Det går kun så galt én gang, siger lægerne. Og hvad kan jeg 
gøre andet end at håbe, siger den 23-årige Kitt, som kun nåede at 
være mor i en time






===0624===



Hun var lige ved at briste i gråd af sorg og harme, men den triumf
 skulle han ikke have  -  at høre hende. I stedet snurrede hun 
rundt på hælen og skyndte sig væk.

Hvis Bo kun ønskede sig en smule tilfældig tidsfordriv, blev det 
i hvert fald ikke med hende.


Hun tørrede sine øjne, inden hun låste sig ind i lejligheden. Hun 
ville ikke stille sin skam og ydmygelse åbenlyst til skue for hele 
familien. Hun måtte lade munter, som hun havde været hele dagen, 
selv om det faldt hende aldrig så svært.

Men da hun først sad ved skrivebordet inde på sit værelse, gav hun 
tårerne frit løb.

I stuen ved siden af sad de andre foran fjernsynsapparatet og 
bekymrede sig næppe om hende.

Aldrig havde hun følt sig så elendigt til mode.

Dagens hektiske lykkerus var løbet ud i mørk fortvivlelse. Hvordan 
kunne sådan noget ske? Havde hun været en lille, naiv drømmer, som 
det for én, der var klogere, havde været let at narre?






===0626===



I lang tid var de atter tavse, og den fjerne summen af biler fra 
hovedvejen ved de hvides kvarter, to fluers indædte kamp om 
majsgrødresterne på en uslikket ske og fars hivende åndedræt larmede i
 Mewas ører.

 -  Mewa må af sted, sagde far så og holdt omhyggeligt blikket 
fæstnet mod det sted i loftet, hvor den riflede zinkplade var bundet 
fast til tværliggeren med rusten ståltråd.

 -  Ja, Mewa må af sted.

Mewa hørte sit hjertes banken blande sig med de andre lyde, mærkede 
pulsslaget ud i det yderste af fingrene og så, hvordan faderen havde 
stort besvær med at synke et eller andet. Han kiggede på Elias, der 
havde stillet sine tomme øldåser op til det daglige bilvæddeløb på 
det ru betongulv, på mor, der med spredte ben, den ene hånd på 
toppen af maven og den anden slapt hængende ud over armlænet, 
langsomt rystede på hovedet. Katie sad stadig på skødet af ham med 
den ene hånd på bordkanten og den anden om hans skulder. Hun kiggede
 spørgende på ham.






===0644===



Fristelsen er stor. Navnlig, hvis forhandleren giver et godt bud på 
den brugte bil  -  og lokker med en fiks finansierings-model.

Prøv i den situation at slå koldt vand i blodet. Bilmarkedet er 
i dag købers marked, så De kan roligt betinge Dem en dag eller to 
til at " sove på " tilbuddet.

Brug tiden til sammen med hele familien at overveje følgende punkter:

Bilkøberens checkliste

Hvor mange kilometer kører vi årligt? Vigtigt at vide, hvis man 
vakler mellem en benzin- og en dieseldrevet bil. De skal køre mindst 
20.000 km årligt, før dieseldrift lønner sig. Også, fordi dieselbiler 
ikke har godt af små korte ture. Når de startes, skal de helst køre
 længe og langt. Derfor er dieselbilernes andel i dag næsten lig nul,
 når det drejer sig om private vogne.

Antallet at kilometer spiller også en rolle i valget af motorstørrelse
. Kører man mange lange ture, bør man vælge en bil med motor i 
1,6- 1,8- eller 2-liters klasse, fordi ekstra motorkraft også betyder 
ringere støjniveau og øget overhalingssikkerhed.






===0645===



En varebil har ikke et bagagerum

Varerummet på en varebil er ikke et bagagerum på samme måde, som et 
aflåseligt bagagerum på en almindelig personbil, hvor man ikke kan se 
bagagen udefra. Heller ikke selv om ruderne i varebilen er blændede og
 varerummet er adskilt fra kabinen.

Derfor dækker en almindelig familieforsikring ikke " særligt indbo ", 
der er stjålet fra en varebil, fastslår et flertal i Ankenævnet for 
Forsikring i en anden kendelse.

Ved særligt indbo forstås bl. a. kameraer, tv- og radio-udstyr, 
edb-udstyr og pelsværk.

Ejeren af en videobåndoptager havde fået den stjålet, mens den befandt
 sig i en aflåst varebil, der tilhørte et firma, der havde 
videobåndoptageren til reparation.

Ejeren forsøgte at få tabet erstattet gennem sin egen familieforsikring
, men det nægtede selskabet med henvisning til, at tyveriet var sket 
fra en varebil. Og det har ankenævnet altså givet selskabet medhold i
.

Derimod er det muligt, at firmaet, der havde videomaskinen i sin 
varetægt, skal erstatte den.






===0646===



Ikke kun hverdagsbiler

Der er to Tempra-modeller, en 1,6 og en 2,0 SW SE, Fiats nyeste bud
 i firmabil-klassen, hvor Tempra'en er ved at vinde terræn.

Fiats topmodel, den store mellemklassebil Croma  -  der deler karosseri
 med Saab 9000  -  er nylig faceliftet og har ikke alene ændret 
ydre, men har også fået bedre egenskaber. I Bella vises bl. a. kvik 
en turbo-version med en topfart på 210 km/t, en eksklusiv og 
prestigebetonet vogn, der fortæller, at Fiat ikke kun kan lave 
praktiske hverdags-biler.

Lancia er også repræsenteret med spændende biler, f.eks.. Lancia 2000 
Turbo og Lancia Thema Turbo 16V, hurtige og kraftfulde biler med fine
 køreegenskaber efter bedste italienske traditioner.

Fiat byder på sin kommercielle stand på en Danmarks-premiere: Den nye 
minibus Talento, en mindre udgave af Ducato'en, men alligevel med 
plads til 10 personer.  -  Der er også en Ducato Panorama minibus 
med 10 siddepladser og yderligere en Ducato 14 kassevogn, Ducato 18 
kassevogn med højt tag og en turbo diesel motor, Ducato 18 med 
dobbeltkabine og lad plus kran, samt Ducato 18 Chassis med tiplad.






===0652===



Lademanns Store Leksikon indeholder omkring 100.000 opslagsord fordelt 
på knap 8.000 sider  -  heraf 40 procent illustrationer. Den Store 
Danske Encyklopædi til nu knap 15.000 kr. kommer til at indeholde ca.
 200.000 opslagsord fordelt på 12.000 sider  -  heraf ca. 20 procent 
illustrationer.

Tekstmængden i Gyldendals encyklopædi bliver, ifølge Gyldendal selv, 
næsten tre gange så stor som i Lademanns leksikon  -  bl.a. fordi én
 gennemsnits-side i encyklopædien vil indeholde en tekstmængde svarende 
til tre-fire såkaldte normalsider.

Jørn Lund, chefredaktør for Den Store Danske Encyklopædi, kommenterer:

" Med vort leksikon henvender vi os såvel til den højt uddannede 
akademiker som til den brede befolkning. Vi ville ikke kunne leve med
 at skabe et ufolkeligt leksikon. Vi ønsker, at folk skal blive 
klogere ved at læse i encyklopædien, og derfor vil artiklerne blive 
både kvalificerede og forståelige. Man må huske på, at det ikke altid
 er sådan, at det mest udbredte leksikon også er det bedste. "






===0654===



Michael Christiansen udtrykte onsdag i Undersøgelsesretten også 
forundring over Erik Ninn-Hansens forklaring om, at han i december 
1987 på baggrund af 2. december-notatet skulle have givet, hvad han 
selv kalder et " direktiv " om, at familiesammenføringerne skulle 
nedprioriteres, og at dette især skulle ramme de tamilske flygtninge.

Men det var ikke alene Ninn-Hansens forklaring i retten, som havde 
overrasket departementschefen. Også forklaringerne fra tidligere kolleger 
i Justitsministeriet har undret ham, fremgik det af afhøringen onsdag.

I retten har en række af fremtrædende embedsmænd meget indgående 
forklaret, hvor foruroligede de var over tamil-stoppet. Men selv om 
Michael Christiansen sidenhen ved flere lejligheder talte med sine 
tidligere kolleger bl.a. direktøren for Direktoratet for Udlændinge, 
Frederik Schydt, om Tamilsagen, gav de aldrig så detaljeret udtryk for
 deres bekymring, forklarede departementschefen.

Og Michael Christiansen hørte heller aldrig noget til nedprioriteringen 
af tamilsagerne, mens han selv var i Justitsministeriet, selv om 
Frederik Schydt ved flere lejligheder klagede over for få ressourcer. 
Den officielle forklaring på nedprioriteringen af de tamilske 
familiesammenføringssager  -  den såkaldt falske melodi  -  var netop 
ressourcemangel i ministeriet.






===0666===



Tiden, hvor han efter eget udsagn drak mere end fem flasker whisky 
om dagen. Perioderne, hvor han med jævne mellemrum blev anholdt af 
politiet. 40 gange alene, fordi han kørte uden kørekort, selv om han 
på grund af spirituskørsel var fradømt retten til at køre bil indtil 
1999. Men også dengang han blev dømt seks måneders fængsel for at 
true to betjente med et geværløb på en villavej i Næstved.

En dom, som han imidlertid aldrig afsonede. Forinden havde 
Justitsministeriet nået at erklære ham uegnet til straf på grund af 
forfølgelsesvanvid.

De seneste år har han levet en tilbagetrukket tilværelse i en fire 
et halvt værelses lejlighed på Frederikberg. Godset Fodbygård ved 
Næstved blev tvunget fra ham og solgt af boets kuratorer.

I dag er Bøje Nielsen gift for anden gang med Hanne Taarup Nielsen. 
Han har ikke noget arbejde, men modtager hver måned et beløb på 
20.000 kroner fra modstanderen Axel Juhl-Jørgensen.






===0667===



Den 19-årige Frank Olsen fra CIK demonstrerede ved de sjællandske 
mesterskaber i Dansborghallen i Hvidovre, at han har potentialet til 
at blive en fremtrædende skikkelse i dansk boksning. På aggressiv 
boksning iblandet pæne 1-2 kombinationer besejrede han Lars B. Hansen 
fra Korsør med klare 5-0 i weltervægt og fortsatte dermed de fornemme
 takter, han viste i semifinalen mod den rutinerede Isa Fidan.

" Jeg kunne godt mærke, at jeg havde bokset en hård kamp mod Fidan.
 Men jeg synes egentlig, at det også gik meget godt i dag. Jeg 
vidste, at jeg var hurtigere end ham og havde hele tiden kontrol 
over kampen, " siger Frank Olsen.

Han vandt også det sjællandske mesterskab sidste år, men det har 
alligevel skortet lidt på viljen til at satse på at komme helt 
til tops. Triumfen i går fik da heller Frank Olsen til at bebude, at 
man nu kan vente det helt store fra ham fremover.






===0670===



Johanniterbrødrene mødes på Kronborg en gang om året i korsridderudstyr
 og med middelalderlige ceremonier for at mindes, at de repræsenterer 
en bevægelse, som går næsten 1.000 år tilbage i tiden.

Rige købmænd fra Amalfi i Italien finansierede i 900-tallet oprettelsen
 af et hospital i Jerusalem, hvortil tusinder af pilgrimme fra Europa
 kom. Omkring dette hospital dannedes en adelig ridderorden, som dels 
deltog som krigere i Korstogene og dels hjalp syge og fattige 
pilgrimme.

Efter Korstogene blev disse Johanniterriddere forvist fra Det hellige 
land og levede siden mange steder i Europa, i næsten 300 år på 
Malta, som de en tid også tog navn efter, Malteserriddere.

Napoleon smed ridderne ud af Malta, og siden år 1800 er 
Johanniterordenen splittet over hele Europa med ordenskapitler i mange 
lande, der gensidigt ikke anerkender hinanden og påstår, at de har 
eneret til at være arvinger til den middelalderlige ridderorden.

Fælles for de stadigt eksisterende nationale ordenskapitler er dels det
 åbenlyse snobberi for titler og ordner og dels filantropiske 
aktiviteter af forskellig art.






===0671===



De to Næstved-skoler har i tidens løb haft en række udlandsaktiviteter
 hver for sig, men med jerntæppets fald blev der skabt en 
samarbejds-kontakt, der langsomt er udbygget og nu har resulteret i 
fælles udbud af en række fælles kursus-forløb dels i Polen og dels i
 Næstved.

På et undervisningscenter i Gdynia havde skolerne i efteråret stor 
succes med et kursus for 34 polske lærere fra tekniske skoler og 
handelsskoler i Gdynia/Gdansk-området.

" Kurset omfattede en byggefaglig undervisning, kursus i brug af EDB 
samt management, marketing og organisation. Vi fik mange positive 
reaktioner, og ved en evaluering to måneder efter kunne vi konstatere,
 at de polske lærere har kunnet anvende både den pædagogiske metode 
og den faglige viden i deres daglige arbejde, " fortæller 
uddannelsesleder Niels Kjærsgaard fra Næstved Handelsskole.

Kontakterne til Polen er blandt andet skabt via Næstved Erhvervsråd, 
der gennem selskabet Næstved Entreprise har etableret et rådgivnings- 
og koordinationskontor i Næstveds venskabsby Sopot.






===0680===



Hermed sluttede måneders uvished om de to republikkers folkeretlige 
status, og det gamle Jugoslavien ophørte med at eksistere for alle 
andre end serberne, som siden sidste sommer har ført krig mod 
kroaterne.

EFs andre medlemslande, bl.a. Danmark, anerkendte ligeledes Kroatien og 
Slovenien i går. " Men de lod tyskerne gøre det beskidte arbejde, " 
kommenterede en kroatisk embedsmand, da champagnepropperne røg til vejrs 
og Bonns særlige udsending, Klaus-Peter Klaiber, udvekslede håndtryk med
 Kroatiens præsident Franjo Tudjman.

Embedsmanden hentydede til det pres, Tyskland det sidste halve år har 
lagt på mere modvillige EF-medlemmer som Storbritannien, Frankrig og 
Grækenland, for at anerkende de to republikker. Heller ikke Danmark 
var i begyndelsen synderlig entusiastisk, og Udenrigsministeriet i 
København undgik i går at sende en ambassadør til Kroatien og 
Slovenien med samme fart, som man gjorde det i efteråret ved de 
baltiske landes anerkendelse.

Kroaternes og slovenernes glæde  -  og selvglæde  -  var dog 
ubesmittet. I balsalen i Zagreb kastede præsident Tudjmans kabinetschef 
Hrvoje Sarinc sig ud i en længere lovprisning af sit land og dets "
 succesrige og realistiske politik. "






===0683===



Hans Otto Bisgaard har det med at blive søvnig, når han skal gå i 
luften med et direkte tv-program. Kan han nå det, så snupper han sig
 en lur, og bliver først vækket et kvarter før familien Danmark 
sætter sig til rette foran skærmen med kaffe, kage og fjernbetjening 
inden for rækkevidde.

" Men allerhelst vil jeg børste tænder, lige inden vi går på. Og 
hvis jeg ikke når det, så kan jeg jo glæde mig over, at der er et
 tykt filter mellem tv-seerne og mig. I virkeligheden oplever jeg 
nogle af mit livs lykkeligste stunder under en direkte tv-udsendelse, 
for så er der ingen telefoner, der bringer forstyrrelser ind i rytmen
, " siger den sympatiske studievært, der har is i maven og lune i 
blikket, når tv-kameraerne snurrer.

I morgen og de følgende fem lørdage har Hans Otto Bisgaard tandbørsten
 klar i DR's Studie 3, for da bliver han midtpunktet i det ny 
direkte underholdningsprogram " Rio Bio  -  kun for ottomaner ".






===0688===



På sidelinien i Skandia-dramaet står Baltica. Administrerende direktør 
Peter Christoffersen siger, at der hverken er forhandlinger eller 
sonderinger mellem Baltica og Skandia i øjeblikket. Skandia har 
tidligere ønsket et giftermål med Baltica.

Peter Christoffersen vil ikke afvise, at det igen kommer til 
forhandling på en anden front, nemlig mellem Baltica og Hafnia om den
 store aktiepost, som Hafnia har i Baltica.

Umiddelbart før jul var der indgået ent aftale mellem Hafnia og 
Baltica om afhændelse af den store aktiepost, men Hafnia ville ikke 
anerkende Skandia som køber af en fjerdedel af Baltica-aktierne. Så 
faldt den aftale på gulvet.

" Og så har vi ikke andre købere ", siger Peter Christoffersen, der 
dog tilføjer, at de ikke har været ude og " scanne " markedet.

Direktør Henrik Klæbel, Hafnia Holding, ser derimod ikke de store 
problemer i, at Hafnia-Baltica forhandlingerne ikke fik sat det 
endelige punktum før jul.

Han vurderer, at Hafnia kan få endnu mere for Baltica-aktierne ved at
 sælge dem i udlandet. Et salg der vil ligge betydeligt over 
børskursen på omkring 730 for Baltica Holding-aktierne.






===0689===



Prioritering, afledt af fransk, og betyder fortrinsret, er, efter hvad 
erfaringen viser, et ukendt eller sjældent benyttet ord i Københavns 
bystyre.

Lad det være mig tilladt at nævne bare et par eksempler fra 
dagligdagen, Strædet og modernisering af vaskeriet på Bispebjerg 
Hospital.

Strædet, der er beliggende i Snares Kvarter, får nu en ny og meget 
kostbar belægning, den såkaldte Chaussé brobelægning, der består af 
firkantede granitbrosten, med mellemrum imellem hver sten og meget 
vanskelig at færdes på i al slags fodtøj.

For fuldstændighedens skyld skal lige nævnes, at omtalte gade er en 
gågade, der hovedsagelig besøges af personer der har interesse i 
antikviteter, altså et meget begrænset klientel. Jeg besøgte Strædet en
 formiddag ved 11-tiden og så tre mennesker i Strædet !

En gåtur gennem Fiolstræde, der sammen med bl.a. Strøget er en af 
Københavns mest trafikerede gader af gående, afslørede at belægningen 
var hullet og ujævn, og må betragtes som direkte farlig for liv og 
lemmer for ældre og svagtseende mennesker. Dette gælder flere andre 
gader i det efterhånden forfaldne, nedslidte og snavsede København.






===0690===



Det var et gennemgående træk hos de interviewede familier, at de 
ønsker, at danskerne vil respektere deres religion og den livsførelse, 
som deres religion påbyder. Samtidig er de trætte af at blive 
betragtet som " eksotiske sjældenheder ", som pr. definition er svage 
og skal beskyttes.

" Hvis man fra velmenende danskeres side fortsætter med at give 
børnene indtryk af, at indvandrere og flygtninge ikke kan klare sig i
 det danske samfund, vil det have en selvforstærkende effekt, " 
konkluderer rapporten. Indvandrerbørn i uddannelsessystemet: 13 procent 
af alle elever, der går ud af folkeskolen, er ikke begyndt på en 
uddannelse 15 måneder senere. For indvandrere drejer det sig om 41 
pct., for anden generations indvandrere om 15 pct.. 31 pct. af alle 
folkeskoleelever fortsætter i gymnasiet og 42 pct. på EFG. 21 pct. af
 indvandrerne og 42 pct. af anden generations indvandrerne fortsætter 
i gymnasiet, mens hhv. 13 og 22 pct. går på EFG. Andelen af første 
og anden generations indvandrere, der fortsætter i uddannelsessystemet, 
har været stigende op igennem 80'erne.






===0700===



Men to dage senere valgte en dommerkollega i Lyngby i en tilsvarende 
sag at følge den sædvanlige fortolkning: Det er ulovligt at kalde et 
medlem af Den Danske Forening  -  det ekskluderede CD-medlem Erik Dagø
  -  for en " kulturracist ". Men dommer Jette Krog fandt alligevel 
ikke Dagø berettiget til erstatning, fordi udtalelserne godt kunne være
 fremsat " i god tro ".

Begge domme er anket til landsretten af henholdsvis Den Danske 
Forening og af direktør Jens Sejersen, der var sagsøgt i begge sager.

I juridiske kredse finder man det ejendommeligt, at to dommere i 
samme uge afgør sammenlignelige sager så forskelligt.

" Men dommere er jo forskellige, " erklærer professor, lic. jur. Vagn 
Greve.

Han anser det for " særdeles usædvanligt ", at en byretsdommer 
træffer en afgørelse, der er anderledes end en nylig 
landsretsbeslutning.

Retfærdighed er lig samme udfald " Et væsentligt element i 
retfærdighedsbegrebet er, at tingene får samme udfald, ligegyldigt hvor 
de kommer op. Men injuriesager er åbenbare grænsetilfælde, og så kan 
der komme tvivlsproblemer. Det har man netop landsretten og Højesteret 
til at afgøre, " siger Vagn Greve.






===0702===



Jeg har set hende omtalt som oil wealthy Lynn Wyatt, som Texan 
society princess Lynn Wyatt. Og nu da hendes søn er kommet i 
offentlighedens søgelys, har jeg endelig indhentet de oplysninger om 
hende, der får de manglende brikker i hendes biografiske mosaik til 
at falde på plads.

En ikke uvæsentlig detalje i denne biografi har imidlertid chokeret 
mig. En detalje, der gav mit aha, mit oho, mit nånå, mit sese og 
mit hmhm en lille tone af skuffelse. Det viser sig, at damen er 62.
 Skal man tro aviserne, ser hun ganske vist 20 år yngre ud. Og i 
de kredse, hvor Lynn Wyatt færdes, gælder det først og fremmest om 
at se ud.

Men som sagt: hendes kredse er ikke mine kredse. Og jeg må indrømme:
 dette var det chok, jeg ikke var forberedt på. Så nu sidder jeg 
dèr og føler mig bedraget. Tænk, at jeg skulle ende som manden, der 
vidste for meget !






===0708===



Gøngehøvdingen stred sig i aftes igennem sjette af de tretten afsnit 
på Danmarks Radios tv. Men trods den tapre Svend Poulsens store 
ihærdighed er det ikke lykkedes at få tv-anmelderne til at overgive 
sig. I dagens avis stiller Jens Kistrup således spørgsmålet:

" Er det for meget at tale om en national skandale? "

Hver dansker sit klagepunkt over Danmarks Radios hidtil dyreste 
egenproduktion. Manuskript, instruktion, dramaturgi og produktion har 
fået på puklen. Selve handlingen forsvinder i masseslagsmål og 
elskovsscener  -  og fejlene i detaljer som f.eks. hvidkålshoveder, der
 strutter af kunstgødning, hunderacer, der ikke eksisterede i 
1600-tallet og seriens nedlagte vildsvin, der tydeligvis var udstoppede 
og hevet direkte ned fra trofæ-væggen.

Sven i Gyngemosen har noteret kritikken. Gønge-producenten Sven Clausen 
sidder ved sit skrivebord i TV-Byen og lægger sidste hånd på 23. 
afsnit af serien, hvis afsnit 14-26 kaldes Gøngehøvdingen II og skal 
sendes i 1993-94. Fortsættelsen bygger  -  meget frit  -  på Carit 
Etlars Dronningens Vagtmester.






===0713===



Som filmfotograf arbejdede Henning Camre ofte sammen med Jørgen Leth, 
det blev til filmene " Det perfekte menneske ", " Det gode og det 
onde " og " Notater om kærligheden " samt et nært venskab.

I 1975 blev Henning Camre udnævnt til rektor for Den Danske Filmskole
, og det er den stilling, han nu forlader til fordel for den 
fornemme post i England. Her har han mulighed for at arbejde videre 
med de internationale tanker, som altid har optaget ham. Som leder af
 Filmskolen i Danmark har har således været med til at udvirke, at 
instruktøren Gert Fredholm netop nu er på vej til Zimbabwe for at 
opbygge en filmuddannelse.

Nogen hobby giver Henning Camre sig ikke tid til, han arbejder hårdt 
af lyst, men håber, han i England når at spille lidt mere badminton.
 Det ligger ikke klart, hvornår han skal tiltræde den ny stilling. 
Der kan blive tale om en orlovsordning fra Filmskolen, så han får 
tid til at indsætte sin stedfortræder i jobbet.






===0720===



Ved de fleste uddannelser er studiepladserne opdelt i to kvoter. I 
kvote I bliver ansøgerne bedømt på deres eksamensgennemsnit, og hér 
udløber fristen for at søge den 1. juli 1992.

I kvote II bedømmes ansøgernes individuelle kvalifikationer  -  for 
eksempel udlandsophold eller højskoleophold. Og i kvote II udløber 
ansøgningsfristen den 15. marts 1992.

" Vil man søge en plads i kvote II, er det en meget god idé at 
kontakte uddannelsesstederne. For de bestemmer selv, hvad de vil lægge 
vægt på hos ansøgerne. Og jo mere man ved, jo bedre chance har man,
 " siger souschef i Fællessekretariatet, Merethe Markvard.

Alle ansøgere får svar senest den 28. juli 1992.

Grafik: Garantikvotienten

Københavns Universitet 8,1 Datalogi 8,5 Matematik-økonomi 8,1 Geologi 
8,6 Geografi 9,5 Humaniora 9,5 Litteraturvidenskab 9,8 Psykologi 9,6 
Jura 9,6 Statskundskab/Samfundsfag 8,9 Økonomi 8,4 Teologi

Aarhus Universitet 8,3 Naturvidenskab 9,3 Biologi 9,5 Kemi-bioteknologi 
8,4 Teologi 9,5 Humaniora I ( dansk, engelsk, historie, fransk, spansk
, italiensk, portugisisk/brasiliansk, informationsviden skab ) 9,7 
Humaniora II ( dramaturgi, kunsthistorie, litteraturhisto rie, etnografi,
 filosofi, idéhistorie ) 9,6 Jura 9,6 Statskundskab/Samfundsfag 8,9 
Økonomi 9,8 Psykologi






===0725===



Overalt i den teknologisk udviklede del af verden erkender man de 
problemer, som befolkningernes uhæmmede kopieringslyst skaber for 
originale produktioner. Kun ikke i Det Konservative Folkeparti eller i 
Berlingske Tidendes redaktion. Jeg anser det for dybt bedrøveligt, at 
det borgerlige Danmark i en principiel sag som den foreliggende med 
åndløshedens automatik stiller sig an i fronten mod de skabere, 
udøvere og producenter af musik- og billedprogrammer, hvis ydelser 
spiller en utrolig stor og vigtig rolle i folks hverdag.

Det er svært at forstå, hvorfor de radikale og partierne til venstre 
tilsyneladende har fået et monopol på at føre en offensiv 
kulturpolitik. Dette giver mindelser om den træghed over for 
nydannelser på miljøområdet, der i mange år prægede den borgerlige 
side i folketingssalen, som først på et sent tidspunkt måtte erkende, 
at vanetænkningen måtte erstattes af noget nyt. Måtte også Det 
Konservative Folkeparti og Berlingske Tidendes redaktion en dag komme 
ud af hullerne, når det drejer sig om kulturpolitikken i en 
elektronisk verden.






===0735===



I bassinet står 30 kvinder i vand til brystet.

På fem rækker med tove udspændt fra kant til kant som støttende 
holdepunkt følger de intenst gymnastikinstruktørens kommandoer.

Modstanden i vandet øger virkningen af deres bevægelser. Bevægelser som
 det for de fleste af dem ikke ville være muligt at foretage uden 
risiko for led- eller muskelskader. Fordi de er overvægtige.

Eller slet og ret tykke og fede i mere eller mindre grad, som en 
enkelt udtrykker det.

De er flove over deres udseende og kunne ikke drømme om at vise sig
 i en svømmehal, hvor bønnestænglerne glor, og de nyfigne blikke 
brænder ind i nakken.

" Man kan næsten se, at nogle af de der tynde madammer med 
højlakerede røde negle tænker: Guuud, altså, " siger den 25-årige 
Bettina Jørgensen fra Hammel. Hendes vægt har altid svinget op og ned
, men efter en graviditet gik det helt galt.

Hun har prøvet at gå til almindelig voksensvømning, men kunne ikke 
forlige sig med, at hun følte sig overbegloet.






===0736===



" Vi kender intet til terroristerne, " svarer nationalistpartiet Sinn 
Fein, men det er der ingen der tror på. Alle de øvrige politiske 
partier betragter uden undtagelse Sinn Fein som den politiske fløj af 
IRA  -  Den irske republikanske Hær, og de anser det ikke for 
usandsynligt, at partiets formand og underhusmedlem Gerry Adams også er
 IRAs øverste chef.

" Vi fralægger os ethvert ansvar for mordene. Vi har ingen 
forbindelse med de para-militære grupper, " bedyrer Sinn Feins 
officielle talsmand, Richard McCauley. Ordene klinger hult i det 
snavsede, ynkeligt nedslidte klasseværelse i et medborgerhus i Belfasts 
katolske slum, hvor han holder pressemøde.

Hvis han i stedet havde sagt, at " de andre er lige så slemme ", 
kunne man måske have troet ham. For de protestantiske terrorgrupper 
Ulster Freedom Fighters og Ulster Defence Association, der forleden 
myrdede fem tilfældige katolikker i en bookmaker-butik, er ikke meget 
bedre. Hvor IRA ifølge politiets oplysninger er " politiske aktivister 
uden kriminel fortid ", så består de protestantiske para-militære 
organisationer fortrinsvis af " almindelige, afstumpede kriminelle ".






===0738===



Den 31. oktober blev han opereret, hvilket dog langt fra er nogen 
garanti for, at hånden kan holde til belastningen under en boksekamp.

Lentz lægger da heller ikke skjul på, at tiden fra maj sidste år og
 frem til januar i år har været endog særdeles svær.

" Jeg har flere gange været ved helt at opgive. Det er bare håbløst
 at gå rundt i et træningslokale og træne på sandsækken med kun én 
hånd, og psykisk er det også utroligt hårdt at gå rundt uden at 
vide, om man nogensinde bliver klar igen. Heldigvis har jeg haft min 
træner, Keld Krogh, til at holde mig ved ilden, " siger Brian Lentz,
 der satser alt på at klare sig godt i CBC.

En karriere, der hidtil har budt på 112 kampe, 102 sejre, fem jyske 
mesterskaber, én SM-titel og to guld-medaljer i CBC, skal krones med 
deltagelse i en olympisk turnering, som med Brian Lentz' ord er " 
enhver sportsmands drøm ".






===0741===



Den tyske finansminister gav dermed udtryk for, at regeringen i Bonn 
vil arbejde på at sikre, at den økonomiske stabilitet med D-marken i 
Tyskland fortsætter også efter, at den økonomiske- og monetære union 
er indført i hele EF. Af indenrigspolitiske årsager har Waigel flere 
gange understreget, at tyskerne ikke behøver at nære frygt for, hvad 
der sker, når EF indfører ECUen som fælles møntfod i hele EF.

" Det er ikke meningen, at D-marken skal overtages af en ECU. 
Tværtimod er det den tyske stabilitets- og pengepolitik, der skal 
overtages af resten af EF, " sagde Waigel fornylig under en 
diskussion om den fremtidige økonomiske union i EF.

Også formanden for det liberale FDP-parti, Otto Graf Lambsdorff, sagde 
søndag, at der stadig er en del åbne spørgsmål i forbindelse med ØMU
. " Det er stadig højst uklart, hvad der sker, hvis et medlemsland 
bryder med den økonomiske disciplin. Ingen aner, hvilke sanktioner det 
pågældende lande skal udsættes for. Det er derfor højst usikkert, 
hvordan ØMUen rent faktisk kommer til at se ud, " mente Lambsdorff.






===0742===



" Hva ! " råbte de som med én mund, " arrangerer du ikke keglerne,
 når du er keglerejser? Det gør man da. Ligger ballen sådan, at det
 vil være smartest, at keglerne står alleryderst på den hvide plet, 
så stiller man dem da på den måde. Eller man stiller den 
allerinderst. Det gælder sågu' da om at yde sit bidrag til klubbens 
sejr. Så dum som dig, er der s'gu' da ingen, der har lov til at 
være, Einar ! "

Det var lige før, de tog Einar i hovedet og halede ham udenbords, 
ingen ville savne ham, han var nemlig den " blinde " passager, som 
var steget på toget uden pladsbillet. Det er ellers ikke tilladt, men
 Einar var vist et særtilfælde i mere end én forstand, i hvert fald 
lod konduktøren ham være i fred, da først hans kammerater havde 
bedyret, at de sagtens kunne have Einar liggende på tværs ind over 
sig under turen.






===0747===



Mod impotens

De to modtagere har imidlertid arbejdet med hver sit stof. Jan 
Fahrenkrug har studeret det såkaldte VIP, der bl.a. er i stand til 
at øge blodgennemstrømningen forskellige steder i kroppen. Han har 
opdaget, at det slet ikke er et hormon, men et af nervesystemets 
mange signalstoffer, som kan øge blodgennemstrømningen til 
svulmelegemerne i penis. Det kan altså fremkalde erektion.

Jan Fahrenkrug har bl.a. arbejdet sammen med professor i gynækologi på
 Hvidovre Hospital, dr. Bent Ottesen, og sammen med læger på Herlev 
sygehus har han prøvet at anvende VIP på et halvt hundrede mænd med 
erektionsproblemer på grund af en defekt i nervernes funktion. Man 
indsprøjter VIP i penis kort tid før samlejet, og herefter opstår der
 en erektion med en varighed, der afhænger af den indsprøjtede mængde
 VIP. Selve indsprøjtningen kan patienterne selv foretage.

Større undersøgelser med stoffet er planlagt, og man ser også på dets
 muligheder for at afsløre visse sjældne svulsttyper.






===0754===



" Alt lykkedes. Om det var min bedste kamp nogensinde, må jeg lige 
analysere noget nærmere. Men det var ihvertfald en af de bedre, især 
når man tænker på, at jeg var ude i en kamp, som var at betragte 
som min største chance nogensinde for at komme til De Olympiske Lege,
 " sagde Jesper D. Jensen.

Selv om OL-målet var nået, var der ikke plads til den store 
festivitas, omend Jesper D. Jensen nok mente, at han kunne tillade 
sig en enkelt pølse. " Jeg skal jo holde vægt til kampen i morgen (
 i dag, red. ) ".

Her møder han i semifinalen polakken Leszek Olszewski, der er national
 mester og har vundet 123 af 136 kampe.

" Jeg kunne måske godt frygte, at der ville komme en raektion, nu 
da OL-billetten er hjemme. Men jeg bokser for at vinde guld, og det 
er jo også et spørgsmål om ære, " sagde Jesper D. Jensen.

Supersværvægteren Brian Nielsen kunne ligeledes med en sejr bane sig 
vej til Barcelona, men hans kvartfinale-kamp mod svenskeren Peter Jaako
 blev bokset efter redaktionens slutning.






===0759===



Unforgettable  -  hedder den Grammy-belønnede duet mellem Natalie Cole 
og hendes far, Nat King Cole, der forlod denne verden for 27 år 
siden. Umiddelbart var det vel dette tekniske raffinement af et hit, 
mange havde set frem til som aftenens uforglemmelige kulmination. Men 
det blev der faktisk rig lejlighed til at glemme.

For inden vi nåede så langt, var vi blevet præsenteret for et 
usædvanligt smukt og helstøbt musikalsk show. I en tid hvor 
populærmusik mere og mere handler om energi og om lyd, og hvor hver 
kunstner hæger om sine repertoiremæssige enemærker, var det befriende 
og fascinerende for alvor at få åbnet for det skatkammer af sange, 
der har været hvermands eje i en halv snes årtier.

Musik, der er skrevet af komponister, og som utallige kunstnere med 
glæde har taget på repertoiret. Hvilke af aftenens sange, Nat King 
Cole oprindeligt lancerede, kan diskuteres på samme måde som en del 
af de faktuelle oplysninger, Natalie Cole kom med i den anledning. 
Men det vil være ren pedanteri, at komme ind på.






===0770===



Fjernsynet oplyste, at mindst 500 lig blev fundet i ruinerne i 
Erzincan omkring 575 km øst for Ankara.

Det var stadig ikke muligt at opgive et mere præcist antal dødsofre, 
fordi mange landsbyer har været afskåret fra omverdenen, siden 
jordskælvet ramte.

I nogle dramatiske optagelser i det tyrkiske fjernsyns dækning af 
tragedien råbte en journalist, der bevægede sig gennem ruinerne i 
Erzincan efter overlevende.

En stemme skreg tilbage, at der var 20 overlevende, der ventede på 
at blive reddet.

En anden optagelse viste en far, der græd. " Åh, mine børn, " råbte
 han.

60 studerende blev begravet under en sammenstyrtet medicinsk 
fakultetsbygning i byens centrum.

Det anatolske nyhedsbureau meddelte, at 517 mennesker var blevet 
kvæstet, og at 251 af dem var blevet indlagt på hospitaler.

Fjernsynet viste en lang række bygninger i Erzincan, der var sunket 
sammen. Ambulancesirener hylede i baggrunden.

Guvernøren for Erzincan-provinsen, Fikret Cuhadaroglu, oplyste, at en 
fjerdedel af byen lå i ruiner.






===0790===



Selv får Birlik illegalt trykt sin ugeavis i Moskva og Sverdlovsk og 
derefter smuglet ind i landet. Pulatov ser det som et stort problem, 
at Birlik ikke har adgang til den officielle tv-kanal og presse, som 
kontrolleres af regeringen.

" Vores mål er at gøre befolkningen politisk bevidst, for ellers 
fortsætter den med at være en flok slaver, der ikke kræver sine 
rettigheder og lader sig lede af et kommunistparti, " siger Abduzahim 
Pulatov.

Han frygter, at landets katastrofale økonomi og voksende miljøproblemer 
vil få situationen til at ende i en eksplosion, " for når folk ikke
 forstår at tilkæmpe sig rettigheder gennem politisk dialog, er deres 
eneste anden udvej at gribe til våben. " Forbudt at demonstrere

I Birlik erkender man, at især de muslimske strømninger i landet er 
stærke, og derfor ønsker partiet at samarbejde med det islamiske " 
Genfødselsparti " og ad den vej at nå ud til den bredere del af 
befolkningen.

Allerede nu har Birlik 500.000 medlemmer. " Det kan lyde af meget 
men er det ikke, så længe Militsia og KGB er i hænderne på 
kommunisterne, " siger Pulatov Abduzahim.






===0793===



En kilde fra mujahedinlederen Masoods stab sagde, at hovedformålet med 
beskydningen var at " få overstået kampen om Bala Hissar og 
tilintetgøre Hekmatyars luftværnsskyts ".

Hekmatyars styker stormede en politistation i nærheden af 
præsidentpaladset og beskød den sydøstlige del af byen med raketter.

Et fly fra det afghanske flyvevåben bombede en højderyg, som Hekmatyar
 kontrollerede.

Masood havde tilsyneladende kontrol med Kabuls centrum, men 
elektriciteten var afbrudt.

Gaderne var tømt for mennesker, mens raketter og granatsplinter føg 
omkring Kabul Hotel.

Hovedparten af soldaterne fra den afghanske hær synes også at støtte 
Masood. Karavane

Samtidig var en karavane med 51 medlemmer af Afghanistans nye regering
 på vej fra det nordøstlige Afghanistan med kurs mod Kabul.

Karavanen, der består af flere dusin lastbiler og biler, og som er 
bevogtet af svært bevæbnede oprørere, er på usikker kurs på den 250 
km lange, snoede landevej fra grænsebyen Peshawar i Pakistan til Kabul
, fordi de forskellige sektioner i karaven kontrolleres af 
rivaliserende mujahedingrupper.






===0794===



Hele spørgsmålet om en EF-forsvarspolitik skal tages op igen i 1996 "
 på grundlag en rapport, som Rådet skal forelægge Det Europæiske Råd 
( d.v.s. EFs topmøde ) i 1996, og som skal omfatte en evaluering af
 de fremskridt og erfaringer, der er gjort indtil da. "

De ni EF-lande, der er medlemmer af WEU, har i en erklæring til 
unionstraktaten nærmere uddybet, hvad der tænkes på i denne revision i
 1996:

" WEUs medlemsstater er enige om at styrke WEUs rolle, idet 
perspektivet på længere sigt er en fælles forsvarspolitik inden for 
Den Europæiske Union, som med tiden vil kunne føre til et fælles 
forsvar, der er foreneligt med forsvaret inden for Den Atlantiske 
Alliance " ( NATO ).

Det hedder samtidig, at " WEU skal udvikles som den forsvarsmæssige 
komponent i Den Europæiske Union og som det middel, der kan styrke 
den europæiske søjle i Den Atlantiske Alliance. Med henblik herpå vil 
WEU udforme en fælles europæisk forsvarspolitik og fremme dennes 
konkrete gennemførelse i kraft af en yderligere udvikling af sin 
operationelle rolle ".






===0795===



Politi kørte rundt med højttalere på biltaget for at opfordre borgerne
 til at holde sig bag lukkede vinduer, da Faaborg Værft i går var 
udsat for en voldsom brand.

Fra bådværftets støbehal væltede en kraftig sort røg ind over Faaborg 
og kunne ses og lugtes milevidt fra byen. Sodpartikler faldt til 
jorden i en radius på 15 kilometer fra den sydfynske købstad.

Røgen stammede fra glasfiber- og polyestermaterialer, brændt maling og 
kemikalier, og den kan ifølge cheflæge A. B. Larsen, Faaborg Sygehus, 
have en lumsk sundhedsskadelig virkning, hvor symptomerne først viser 
sig mange timer senere.

" Alle, der har været så tæt på branden, at de har kunnet fornemme 
lugten, risikerer inden for 24 timer at pådrage sig væske i lungerne.
 Uden behandling kan denne tilstand være livstruende, " siger A. B. 
Larsen til Berlingske Tidende.

Trods politiets advarsler og afspærringer valfartede sydfynboer til 
havnen i Faaborg for at få et glimt af branden. Også 
ekstraudsendelser i Radioavisen opfordrede folk til at holde sig væk.






===0809===



Syriens præsident, Hafez al-Assad, indledte i går en rundrejse i 
Mellemøsten for at mønstre støtte for Libyen  -  og for sit eget 
land.

Diplomater i Mellemøsten siger, at Assad frygter, at de sanktioner  - 
 som FN har indført mod Libyen på grund af beskyldningerne om, at 
Libyen støtter og skjuler terrorister  -  meget hurtigt kan vendes mod
 Syrien også.

Assads holdning er " i dag Libyen  -  i morgen Syrien ", sagde en 
diplomat.

Den syriske leder ankom i går til Abu Dhabi efter besøg i 
Saudi-Arabien og Kuwait. Han ventes også at besøge de andre tre 
medlemmer af Golfens Samarbejdsråd ( GCC )  -  Bahrain, Qatar og Oman
  -  inden han vender hjem.

Syrien kom Kuwait til hjælp, da landet blev besat af Irak i august 
1990 og sluttede sig til den USA-ledede alliance mod Irak, der tvang 
de irakiske styrker ud af Kuwait igen for lidt over et år siden.

Diplomater vurderer, at Assad nu vil anmode Kuwait og de andre 
GCC-lande om at støtte Syrien på et tidspunkt, hvor Syrien mener, at 
det har behov for det.






===0817===



Socialdemokratiet er utilfreds med, at statsadvokat Ole Stigel blev sat
 til at undersøge DR-anklagerne mod politiet og anklagemyndigheden, 
fordi han var anklager under sagen i 1982. Statsadvokaten og 
rigsadvokaten " frifandt " i en redegørelse, som er sendt til 
Retsudvalget, politiet på de fleste punkter, men kritiserede, at 
politiet ikke overholdt retsplejelovens regel om, at afhørte skal have 
mulighed for at gennemlæse deres forklaring til politirapport. I en 
rapport til Retsudvalget har DR siden rettet en sønderlemmende kritik 
mod den redegørelse, som statsadvokaten og rigsadvokaten har lavet. Og 
dét er årsagen til, at Socialdemokratiet nu kræver en undersøgelsesret.

" Det er nødvendigt med en undersøgelsesret for at få be- eller 
afkræftet, om de rejste anklager mod politiets arbejdsmetoder er 
rigtige. Ingen kan være tjent med, at de mange anklager mod politiets
 optræden står uimodsagt, " siger Frank Jensen.

Han kan vente støtte fra SF, hvor Ebba Strange siger:

" Vi vil ikke modsætte os en uvildig undersøgelse og kan sikkert 
overtales til at støtte et sådant krav, men jeg tager ikke selv et 
initiativ. "






===0821===



I mange kulturer betragtes søskendeforholdet som vigtigere end 
parforholdet. I de vesteuropæiske samfund er det trådt i baggrunden. 
Alligevel vil mange søskende  -  f.eks. 40 pct. i en svensk 
undersøgelse  -  og især søstre berette at de igennem hele livet har 
en nær kontakt til hinanden. Selv i perioder hvor der har været 
konflikter, og hvor man ikke ses så ofte, er søsterens eksistens et 
fast holdepunkt i livet. Objektivt er det jo sådan at søsterskabet 
kan vare 80-90 år og overlever både diverse ægteskaber og 
forældre-børn relationen. Søstre kender hinandens inderste på en måde 
som ingen anden kender dem. Ja, ikke engang forældre kender døtrene 
så godt som de kender hinanden. De deler jo mange flere hemmeligheder
 med hinanden end forældrene drømmer om.

Det fælles

Enhver kvinde ligner  -  og er alligevel forskellig  -  fra sin 
søster. Født af de samme forældre er de bundet via deres fælles køn,
 fælles erfaringer, intimt kendskab til de samme mennesker og de 
samme steder. Lugten, og lydene ved det gamle familiehjem, erindringer 
om fester, ferier, dødsfald.






===0822===



Når vi lever i et land, hvor det er en selvfølge, at vi får oplyst
 udløbsdatoen på spegepølser, kan det ikke accepteres, at vi ikke har
 langt mere information fra sygehussektoren. Resultaterne af de 
foreslåede analyser bør derfor være tilgængelige, så patienten kan 
vælge, om han vil vente til der er plads på et hospital med en 
lille fejlmargin eller eventuelt vil acceptere en, som er større.

En af sagens hovedpersoner overlæge Hans Gregersen citeres for følgende
 udtalelse.

" Der var intet som sagde os, at problemerne var større end ved 
andre hofteoperationer. Det er langt fra usædvanligt, at ben bliver 
en-to centimeter kortere. Faktisk kan det i nogle tilfælde være en 
fordel for patienten, fordi hofteprotesen så har sværere ved at gå af
 led ".

To spørgsmål melder sig i denne forbindelse.

 -  Er der på landsbasis en statistisk sandsynlighed for, at det kan 
være en fordel, at et ben bliver længere eller kortere efter 
operationen, synes jeg, det kunne være interessant at vide, om man 
normalt tilstræber den lange eller den korte udgave.






===0837===



Flere bank-ansatte forsøgte under generalforsamlingen at opfordre 
aktionærerne til at " dele sol og vind lige med de ansatte. "

Jørgen Vetter sagde på personaleforeningens vegne, at medarbejderne var 
enige i målet om et bedre resultat på bundlinien og en bedre 
konsolidering. " Men midlerne er forkerte, da personalereduktioner vil 
forringe bankens service over for kunderne, " sagde han.

Flere aktionærer beklagede sig over dårlig service og mange fejl, men 
de ville ikke gå med til et lavere udbytte.

Ingen redninger

Det fremgik også af Poul J. Svanholms beretning, at Den Danske Bank 
ikke vil gå ind og redde nødstedte banker og sparekasser, der er 
kommet i økonomisk uføre.

" Skulle mindre sunde eller måske mindre veldrevne pengeinstitutter 
komme i vanskeligheder, skal man ikke forvente, at Den Danske Bank 
automatisk vil være rede til at træde til og dække tab i andre 
pengeinstitutter, " lød det fra Den Danske Banks formand.

Svanholm tegnede et dystert billede af situationen i finans-sektoren.






===0840===



Appel fra præsidentrådet

Det jugoslaviske præsidentråd appellerede i sidste øjeblik til FN om 
at undlade at iværksætte en boykot og opfordrede til, at der i 
stedet indkaldes til en international konference om konflikten.

Opfordringen fremgik af et telegram fra rådet til FN's generalsekretær,
 Boutros Boutros-Ghali.

Men den russiske FN-ambassadør afviste straks forslaget.

" Vi har i lang tid hørt alt muligt fra Beograd, " sagde han. " 
Men der er en grænse for alt. Nu må de rette sig efter 
sikkerhedsrådets beslutninger. Så kan vi tale om en konference bagefter
. "

Brev til Bush

Serbiens præsident Slobodan Milosevic appellerede også i går til USA og
 Rusland om at bruge deres indflydelse til at hjælpe med at bringe 
konflikten i Bosnien-Hercegovina til ophør, sagde Serbiens 
udenrigsminister.

Udenrigsminister Vladislav Jovanovic sagde, at Milosevic sendte breve 
til den amerikanske præsident, George Bush, og den russiske præsident, 
Boris Jeltsin, lige før FN's sikkerhedsråd ventedes at vedtage 
sanktioner mod Serbien.






===0843===



Pios første fremtræden i 1871 var direkte forårsaget af den store 
Kommunardopstand i Paris det samme år. Overalt i Europa vakte 
opstanden begejstring blandt arbejderne og forfærdelse blandt 
myndighederne. De københavnske håndværkssvende, trykkede af den frie 
konkurrence efter lagsvæsenets afskaffelse, var villige deltagere i Pios
 bevægelse og den konservative regering ligeså ivrig for at kvæle 
denne opstand i fødslen.

Historien om Pios agitatorisk begavede, men organisatorisk helt 
amatøragtige fremfærd og justitsministerens kyniske udnyttelse af enhver 
chance til at knuse bevægelsen er en sørgelig historie, lige så 
kompromitterende for Pio og navnlig for hans nærmeste, Geleff og Brix 
som for det danske politi og retsvæsen.

Spørgsmålet er, hvor meget Pio-episoden 1871-77 fortjener opmærksomhed i
 dansk arbejderhistorie. Professor Jens Engberg har siden 1973 hengivet
 sig til arbejderhistorie i almindelighed og Pio-sagen i særdeleshed. 
Han fortjener stor ros for sin biografi om Pio fra 1979, men er 
ikke standset herved. Han har villet offentliggøre samtlige kilder til 
socialistførerens martyrhistorie.






===0850===



Otto Petersen Oberst, ingeniør Otto Petersen, der i dag fylder 75 år, 
er en kendt skikkelse i dansk flyvning. Efter at være blevet uddannet
 til linjeofficer ved Hærens Officersskole fortsatte han på skolebænken
 og blev både elektronikingeniør, trafikflyver og flyinstruktør. Han 
sluttede sin militære karriere som oberst og chef for Hærens 
Signalskole 1975, men fortsatte i endnu nogle år som konsulent i 
Forsvarsstaben. Otto Petersen var med til at oprette Dansk Faldskærms 
Union. Han blev unionens første formand og er i dag æresmedlem. Han 
har i tidens løb gjort sig gældende på en lang række områder. Han 
har været formand for Erhvervsflyvningens Sammenslutning, medlem af 
bestyrelsen for Dansk Elektronisk Komité, af bestyrelsen for Skolen for
 Luftfartsuddannelserne, af Rådet for større Flysikkerhed og medlem af 
repræsentantskabet for Danmarks Flyvemuseum. Otto Petersen har også 
været direktør for luftfartsselskabet og konsulentfirmaet Danop, og var 
i en årrække efter 1985 taksator for Dansk Pool for 
Luftfartsforsikring. 50 Markedschef






===0851===



I en alder af bare 27 år debuterede den unge cand. jur. Helle 
Stangerup i 1967 med et brag af en krimi, " Gravskrift for rødhætte 
". Året efter gentog hun succes'en med " Gule handsker ", og i 1969
 udgav hun en rigtig gyser, " Spejldans ". Denne roman er nu blevet
 den første Helle Stangerup-udgivelse på forfatterens nye forlag 
Lindhardt &amp; Ringhof, og forlaget søger at tiltrække læserne ved at
 udgive bogen i stift bind  -  en såkaldt hardback. Trods sine 23 
år på bagen er " Spejldans " stadig en fascinerende og på mange 
måder rystende læseoplevelse. Vi er i koldkrigens Vestberlin, hvor en 
ung dansk pige tilbringer en ferie i en lille lejlighed. En dag 
ligger der en buket med 11 langstilkede roser uden for hoveddøren med
 følgende kryptiske og makabre besked: Mylady. We are children, we 
are dead, we are eleven dead children, but we never forget. And some
 day we shall have our revenge. Pludselig befinder hun sig i kamp 
mod ukendte magter. Uden at ane hvorfor, er hun i livsfare.






===0853===



Steffensen Direktør Paul Berg Steffensen, der i dag fylder 60 år, har 
i 23 år varetaget danske erhvervsinteresser i Sydamerika og USA. Han 
er købmandssøn fra Hjørring og udgået fra Sindal højere Almueskole, 
hvorfra han tog til Niels Brocks højere Handelsskole. Og to år senere
 rejste han til Colombia for at blive filialbestyrer i Vestindisk 
Handelskompagni SA. I Sydamerika fandt han sin ægtefælle, Niva. Paul 
B. Steffensen var filialbestyrer i seks år og lod sig derefter 
videreuddanne i Business Administration ved University of Wisconsin. Han
 valgte at blive i USA og fik direktørposter i først Carlsberg 
Agency Inc., senere Royal System Inc., senest Bing &amp; Grøndahl Inc.
, hvis datterselskab han begyndte og opbyggede, og Royal Copenhagen 
Inc.. Med de skiftende stillinger fulgte tillidshverv i bestyrelser og 
organisationer som f.eks. Danish American Chamber of Commerce, Rebild 
National Park Committee, President Association USA og Danish America 
Society. Paul Berg Steffensen er Ridder af Dannebrog. Han har sit 
hjem i Bronxville.






===0856===



Hensigten er at forhindre, at druerne mugner under transporten. Men 
uanset, at metoden er tilladt i visse producentlande, så er den 
strengt forbudt i Danmark. Hvor importøren har ansvaret for, at hans 
druer ikke først har været en tur i gaskammeret.

En væsentlig del af de druer, som importeres til Danmark, kommer til 
København.

Og på engrosgrønttorvet i Valby samt hos en grossist uden for torvet 
har Levnedsmiddelkontrollen i København siden april afsløret ti forsøg 
på at sælge i alt 20 ton svovlbehandlede druer til danske forbrugere.

Flere af de involverede firmaer skal nu en tur i retten, hvor de 
vil blive krævet idømt klækkelige bøder for at spille hasard med 
folkesundheden.

De " knaldede " druer kommer fra Sydafrika, Chile og Brasilien  -  
men problemet er ikke begrænset til disse lande. De danske 
sundhedsmyndigheder har de seneste år afsløret gassede druer også fra 
europæiske producentlande  -  men her begynder druesæsonen først senere 
på året.






===0864===



Det lyder af meget, men sammenslutningen af amerikanske borgmestre 
mener, at der er brug for 35 mia. dollar.

Dette kan ikke lade sig gøre uden en forhøjelse af skatterne, hvilket
 er politisk umuligt, eller en drastisk forøgelse af budgetunderskuddet
, hvilket vil være meget risikabelt og politisk farligt.

Men heller ikke det demokratiske parti ved, hvad det skal stille op. 
Demokraterne i Kongressen har foreslået beskæftigelsesarbejder, som de 
stort set altid gør under kriser, men uden anvisninger på, hvordan 
dette skal finansieres.

Bill Clinton har i de seneste dage helt skiftet emne af frygt for, 
at hård kritik af præsidenten skal støde hvide mellemklassevælgere væk 
fra demokraterne, som det skete gennem 1980erne. Hvis Clinton har en 
plan til at angribe storbyernes problemer, holder han den foreløbig 
for sig selv.

Resultatet er blevet meningsmålinger, hvor vælgerne deler sig i tre 
næsten lige store grupper mellem Bush, Clinton og den sandsynlige 
tredje mand i valgkampen, den hovedrige forretningsmand Ross Perot fra 
Texas.






===0870===



Unionen er god til at løse problemer, der kræver internationalt 
samarbejde  -  miljøproblemer f.eks.. Men miljøet kender ikke til 
landegrænser, så hvad hjælper skrappe miljøregler, når Østeuropa ikke 
er med. De østeuropæiske lande vil formentlig tage imod vores 
forurenende industrier med kyshånd for at skaffe arbejdspladser.

Jeg går bestemt ind for et udvidet internationalt samarbejde, men ikke
 et overnationalt " De Europæiske Forenede Stater ". Jeg tror ikke, 
et demokrati kan fungere med mange forskellige sprog. En af 
forudsætningerne for et demokrati er folkelig kontrol bl. a. gennem en 
kritisk presse, men med mange sprog er det svært at få et 
helhedsbillede af Europa. Pen Hvad skal du bruge Europa til? Mikkel 
Thorvald Madsen, 19 år, gymnasieelev, Værløse: " Jeg tror, at stadig 
flere danskere vil uddanne sig rundt omkring i Europa. Jeg regner 
selv med at læse til ingeniør  -  eller måske kemi  -  og tage en 
del af uddannelsen i et andet europæisk land.






===0873===



Noget andet, der undrer mig som ung dansker, er, at regeringen har 
godkendt unionstraktaten før den overhovedet forelå på dansk. Hvis det 
er på den måde tingene skal køres, så vil jeg hellere høre til 
blandt dumme Dänen.

Og så kan vi trods alt beholde det system, som gør, at der ikke er
 tiggere og hjemløse på gaderne i det omfang man ser i storbyerne 
andre steder i EF og Europa i det hele taget.

Hvad skal vi bruge vor suverænitet til, spørger Weimann. Omvendt vil 
jeg spørge: Hvad skal vi bruge den økonomiske vækst til? Den fører 
jo netop ikke til lavere arbejdsløshed og renere miljø. Det har vi 
set i de seneste år.

Det er også en utrolig egoistisk idé at lave en union, hvor vi i 
de rige lande kan leve trygt med vor materielle overflod, mens de 
fattige lande kan råbe nok så højt. Vi behøver ikke at høre på dem,
 for de kan ikke længere true vor velstand. De vil blive holdt uden
 for selskabet, uden for den " mur ", som vil blive bygget op.






===0874===



Houmarks smukke udspil

Og så vil Strayhorn-repertoiret måske også få lytteren til at genkende
 Ellington-saxofonisten Paul Gonsalves i Hendersons tørre, stoflige og 
meget træblæser-agtige timbre. I mere fri ( bl.a. tempomæssigt ) 
spillestil og repertoire kan trommer og melodiinstrument dog gøre sig 
udmærket alene  -  hvis man altså besidder et så usædvanligt talent 
som Marilyn Mazur. Det fremgår også af det sigende titelnummer Follow 
me, Follow you på guitaristen Karsten Houmarks ny CD, hvor 
trompetisten Uli Beckerhoff, kapelmesteren selv og bassisten Arild 
Andersen efter tur folder sig ud i samspil med Mazur, hvis 
fascinerende, flyvsk flagrende trommespil tydeligvis er præget af 
erfaringerne fra hendes mere blandede slagtøjsarsenal  -  således som 
man også kunne høre da gruppen i fredags spillede i Copenhagen 
Jazzhouse. Det er også det hun betjener sig af på pladens øvrige 
numre, hvor Alex Riel overtager trommerne. På to numre medvirker 
desuden den britiske sangerinde Norma Winstone  -  som også har 
skrevet teksterne  -  og på en enkelt skæring pianisten Thomas Clausen
.






===0879===



Idrætten har ikke fortjent denne " pølseskat ", som " Nr. 742 " må 
opleves som.

F.eks. i Nibe Boldklub, hvor man i forbindelse med hjemmekampe for 
seniorhold sælger røde pølser og kaffe fra cafeteriet: Kontrolgebyr 
1500 kroner.

Eller i klubhuset på Riisvangen stadion i Århus. Her kan medlemmerne 
mæske sig med sodavand, pølser, toast eller lidt slik: Kontrolgebyr 
6000 kroner.

Der kunne nævnes utallige andre eksempler. venstående illustrerer så 
i øvrigt også det, man kan kalde regelforvirring. Gebyrets størrelse 
afhænger nemlig helt af, i hvilken kategori den pågældende " 
levnedsmiddelvirksomhed " placeres. Det er i de fleste tilfælde den 
lokale levnedsmiddelkontrol, der foretager indplaceringen, som der 
i øvrigt kan klages over.

Det sker allerede i mange tilfælde. Store brancheorganisationer har 
endda opfordret medlemmerne til at indsende skriftlige klager over 
gebyrets størrelse.

Et af klagepunkterne fra erhvervskredse har været, at man ikke har 
mulighed for at betale gebyr efter omsætningen. I stedet har man 
vægtet faktorer som størrelse og køkkenaktivitet højere.






===0883===



Det underjordiske hospital er et besøg værd. Jersey var sammen med de
 andre kanaløer besat under Anden Verdenskrig. Her gravede bl.a. 
russiske krigsfanger gennem klipperne et tunnel-anlæg. Det blev aldrig 
færdigt, men næsten en kilometer tunnel blev fuldført.

I første omgang blev tunnelerne bl.a. brugt som artilleridepot. Men 
senere blev der indrettet underjordisk hospital. Det kom aldrig i brug
. Nu kan man se, hvordan det så ud, da tyskerne trak sig tilbage. 
Resten er en stor udstilling om Anden Verdenskrig på Jersey.

I det hele taget vrimler det med museer på Jersey: Bunker-museum, 
motor-museum, museum med dampmotorer, militær-museum og det nyindrettede 
Jersey-museum for bare at nævne nogle få.

Aldrig har jeg set så meget historie om et område på størrelse på 
Samsø, hvor der bor lige så mange mennesker som i Randers, og hvor 
kun halvdelen af dem er Jersey-boere.

Øens nyeste turistattraktion får for alvor historie-ballonen til at 
stige til vejrs. For otte millioner pund er byttet " Living Legend ",
 hvor man bliver ført gennem hele historien med billeder, lyd, tåge, 
lyn, torden, storm og andre effekter.






===0888===



" Man kan gå flere veje nu, og på mange måder føler jeg, at vi 
har større albuerum, end man for eksempel havde i 1950'erne, " siger 
Jesper Termansen, der har søgt om at komme et år til USA og lære 
matematik.

Derefter vil han læse økonomi eller statsvidenskab og arbejde i 
udlandet.

For 20-årige Jonas Brix handler det om at tjene nogle penge og 
opleve resten af verden, " inden det bliver for sent. "

" Hvis udviklingen fortsætter, kan jeg godt forestille mig, at jeg 
ender med at blive en af dem, der kæmper for naturen. Jeg er ikke 
mere end 20 år, og jeg kan se, miljøet bliver værre og værre, " 
siger Jonas.

Mens han og Trine ikke har den store fidus til centraliseret 
internationalt samarbejde, for eksempel via et styrket EF, mener Jesper
 og Tamilla, at det er den nødvendige vej at gå.

Men de fire er enige om, at deres generation langt mere end 
tidligere generationer vil arbejde for at forbedre miljøet og Jordens 
almindelige sundhedstilstand. Så der er håb endnu.






===0889===



Otte politiske partier. Otte vindere og otte tabere.

Sådan kunne resultatet gøres op på Christiansborg, efter at regeringen 
havde indgået to aftaler om aktivering af ledige med de øvrige 
partier. Alle partier har sat fingeraftryk på aftalerne, alle partier 
har givet indrømmelser.

I sidste øjeblik nåede også SF med efter sammen med Socialdemokratiet 
at være blevet koblet af i onsdags. Da fremsatte CD, KrF og de 
radikale en fælles forligs-skitse sammen med KV-regeringen.

SF har fået to små indrømmelser, nemlig at orloven for 
småbørnsforældre og personer, der vil videreuddanne sig, hæves til 36 
uger.

Desuden er SF " ikke forpligtet ", som det hedder, til at støtte et
 forslag om privat byfornyelse.

Forslaget støttes af Socialdemokratiet, som ikke undgik protester på et
 gruppemøde, da aftalen i går skulle godkendes.

" Vi imødekommer regeringens ønsker uden at få noget for det. Det er
 dybt ydmygende, " mente Kaj Poulsen.

Jens Risgaard Knudsen sagde:

" Jeg er hamrende nervøs for indholdet. Det ender nok med, at jeg 
går imod hele molevitten. Mage til politisk makværk har jeg aldrig 
oplevet. "






===0893===



Maribo Frø er så langt fremme i jagten på den optimale sukkerroe, at
 den Danisco-ejede lollandske virksomhed er sikker på, at roen står 
på dyrkernes marker inden år 2000. Gensplejsning af sukkerroerne har 
fremmet sagen, og i disse dage modtager Maribo Frø en miljøtilladelse 
til at plante tredje generation gensplejsede roer ud på 
forsøgs-markerne.

" Men det er helt forkert, at vi skal forsøge så meget i 
laboratorierne, før vi får tilladelse fra Miljøstyrelsen, " siger 
direktør lic. techn. Leif Kjærgaard, der godt nok kan se etiske 
konflikter ved at ændre dyrs gener, men ikke planters. Leif Kjærgaard 
behøver en produktionstilladelse til gensplejsede frø inden to år, 
ellers stopper den del af aktiviteten blandt de 30 ansatte på 
bioteknologisk laboratorium på den lollandske afdeling af Maribo Frø.

I virkeligheden er al frøforædling mutation. Ved de traditionelle 
krydsningsmetoder tager det 14-15 år at udvikle en ny metode, men ved
 gensplejsnings-teknikken kan det gøres på otte-ni år, fordi man 
springer nogle trin over og hurtigere opdager, om en plante har de 
ønskede gener.






===0902===



Skær courgette og agurk igennem på langs. Skrab kernerne ud af agurk,
 men ikke af courgette. Skær courgette og agurk i mindre stykker på 
tværs. Halver auberginer og skær halvdelene igennem på langs og i 
stykker på tværs. Bland dem i en skål. Rens peberfrugt og skær 
skallen i mindre stykker, men ikke for små.

Skær løg i småstykker og varm olie og smør godt op i en storbundet 
stegegryde. Hæld løgene i og rør rundt. Steg dem, indtil de har fået
 lidt farve. Rør derefter blandingen af courgette, agurk og aubergine 
i løgene og steg blandingen over kraftig varme nogle minutter. Rør 
peberfrugt i og steg igen et par minutter. Smag til med salt og 
peber. Skrab blandingen over i et ovnfast fad, ca. 22 cm × 30 cm.. 
Sæt fadet i ovnen og steg blandingen samtidig med kødet. Grønsagerne 
skal have 35-40 minutter. 1/2-3/4 dl fedt og væde fra kødet hældes 
ved, når kødet er stegt i 20 minutter. Fadet med grønsager rykkes op
 i ovnen samtidig med kødet.






===0904===



Chefen for det bosniske hjemmeværn, der fortrinsvis består af muslimer,
 gav ham ret.

" Men vi havde ikke præcise informationer om aftalen, der var indgået
. De, der udførte bagholdsangrebet, er i øvrigt uden for vor direkte 
kontrol, " sagde han til den britiske tv-station Sky.

Colm Doyle og FN-folk søgte hele mandagen at genetablere en aftale. 
Men tilliden mellem muslimerne og serberne synes forsvundet  -  om den
 nogensinde har været tilstede.

Soldaterne blev i aftes overgivet til FN-styrken i Jugoslavien. Samtidig
 fortsatte forhandlingerne om andre 84 soldater, der var taget til 
fange i Bosnien, skriver Reuter.

Muslimerne har også omringet det jugoslaviske militærhospital i Sarajevo
, afbrudt vandforsyningen og hindret levering af fødevarer.

Det jugoslaviske flyvevåben fløj gentagne gange over hovedstaden i går, 
formentlig på rekognoscering for at udpege nye bombemål. I Slavonski 
Brod, en kroatisk by på grænsen til Bosnien, blev otte børn og to 
kvinder dræbt, da en bombe fra et jugoslavisk fly ødelagde deres 
beskyttelsesrum, siger lokale forsvarsmyndigheder.






===0905===



Af dansk rockmusiks fremmeste håb at være, opfører de sig temmelig 
underligt.

Fielfraz har en særlig måde at stå på, når de fotograferes.

De krydser ben, som musketerer krydser klinger. Og de insisterer på 
at vende fødderne indad, som var de alle fejl-opereret på samme 
hospital. Hvis nogen antyder, at det ser idiotisk ud, synes de blot 
at dreje fødderne endnu længere indad, indtil det formentlig gør ondt.

Tydeligvis et orkester, der besidder en blind tro på sin egenart. Og 
gerne bider tænderne sammen for at bevise det.

De fire fynboers helt specielle tone inspireret af tressernes 
elektriske rock-udladninger på debuten " Shine " fra 1990, fik alle 
anmeldere til at opføre sig, som om de netop havde fået lønforhøjelse.

Nu er opfølgeren " Electric Eel " udsendt. En plade, der demonstrerer
, hvor vidt man kan drive rock på bistandshjælp, blind tro og 
broderskab.

Fielfraz er skæv i sin rockmusikalske skridtgang, såvel som i sin 
trodsige, drengede attitude. Og de ved det udmærket selv.






===0917===



Resultatet for 1991/92 er præget af koncernens store internationale 
investeringer inden for fødevaresektoren. Især inden for føde- og 
drikkevarer, der omfatter såvel sukker- som spritfabrikkerne, har 
indtjeningsudviklingen været tilfredstillende trods lave 
verdensmarkedspriser på sukker. Kun Frigodan, producent af dybfrosne 
grøntsager, trak sektorens regnskabsresultat i den forkerte retning som 
følge af sidste års fejlslagne ærtehøst i Danmark.

Intet gennembrud for Nutrio

Føde- og drikkevarer udgør ca. 40 pct. af Danisco-koncernens omsætning.
 Grindsted Products, der fremstiller fødevareingredienser, har præsteret 
en stigning på 3,4 pct. i det primære driftsresultat til 244 mill. 
kr.. Der ventes en fortsat tilfredsstillende udvikling. Dog noterer 
koncernledelsen i regnskabsmeddelelsen, at den nye Nutrio-division i 
Haderslev endnu ikke har opnået det markedsgennembrud, der kan gøre 
divisionen rentabel.

Problemer med emballage

Emballagesektoren volder Danisco betydelige problemer. Specielt Danish 
Paper Packaging, der fremstiller papirbaseret emballage, har skuffet. 
Det har dog ikke forhindret, at selskabets direktør, Per Løkkegaard, 
nu optages i Daniscos koncerndirektion med ansvar for såvel Danish 
Paper Packaging som Rackmanns Fabriker.






===0919===



Trafikken går helt i stå. Bilerne dækkes med store Dannebrogsflag. En 
indvandrerfamilie i deres gamle bil har sat vindusviskerne til  -  der
 er bundet et dannebrogsflag på hver visker.

Busserne kan ikke komme over pladsen, og nu begynder folk at kravle 
op på dem. En linie 6 er tætpakket som en bus i myldretiden  -  
men alle passagererne står oven på bussen. Chaufføren er helt alene, 
han løber rundt i bussen som en forvirret bille i en tændstikæske. 
Kort tid efter kommer to uniformerede betjente, kommanderer folk ned 
og eskorterer bussen over pladsen.

Nede ad Strøget fortsætter festen.

Og i Jorcks Passage får København det karneval, der gik op i flammer
 forleden. Her står et helt sambaorkester og spiller.

Øverst på aviskiosken i passagen står en roligan med klaphat. Han 
vipper med den store gadelampe og dirigerer.

Ved Storkespringvandet svømmer nationalfølelsen helt over, og en 
forsamlet menneskemængde synger nationalsangen. Slutningen lyder næsten 
som " sejle op ad åen ". Og det gør vi så. Resten af natten.






===0925===



Den 15/6 bragte DR-TV en udsendelse i serien " Den offentlige mening,
 denne gang om spørgsmålet " Skal forældre ha' lov til at slå deres
 børn? ": I anledning af 25 året for pryglestraffens afskaffelse i 
skolerne stilles spørgsmålet, om det fortsat skal være straffrit for 
forældre at banke deres egne unger? ".

Selve rammen om disse udsendelser  -  med advokater og vidner for og 
imod i et stramt tidsskema  -  er aldeles uegnet til behandling af 
spørgsmål af denne bredde og dybde. Og man fristes til at spørge: 
hvad egner den sig overhovedet til? At den egner sig glimrende til 
forenklinger, kom i hvert fald tydeligt frem. Forenklingen sker i to 
trin:

1 ) Først tager man hele familiesamværet mellem forældre og børn og 
trækker noget ud af det, som man kalder " opdragelse "  -  et 
ganske tilfældigt afgrænset fænomen. Hvor grænserne skal trækkes, ved 
kun de mennesker, som skriver bøger om emnet, og de er bestemt ikke 
enige. Selv en professor i pædagogik kunne tale om " opdragelse ", 
så det lød, som om det var et objektivt videnskabeligt fænomen med 
reel eksistens.






===0926===



" Emaljebillederne var i starten bare lidt kunsthåndværk, som skulle 
give nogle hurtige penge ved siden af mit oliemaleri. Men jeg blev 
fascineret af fremstillingsformen, og jeg kan ikke beskrive, hvor 
spændt jeg stadigvæk er, når ovnen åbnes for det færdige resultat.

Under arbejdet er jeg i korte øjeblikke urørlig. Det er en følelse 
så elektrisk og stærk som en forelskelse. De lykkelige øjeblikke 
kommer altid bag på mig. Faktisk, når jeg allermindst tror, at noget 
kan lade sig gøre. Så pludselig, måske efter at jeg har købt otte 
appelsiner eller røget en smøg, kommer linien, så den næste, og 
kampen med maleriet er i gang, og jeg skal vise, hvor stærk jeg er.

Processen er præget af glæde og det modsatte. Det er den indre 
dualisme, der flytter grænser. Men jeg prøver aldrig at gentage en 
form eller andet i et billede, som er lykkedes. Prøver man, enten 
fordi en galleriejer dikterer det for at gøre gode forretninger, eller
 af egen fri vilje, ender kunsten med at blive banal.






===0927===



Denne globale bevidsthed har siden haft en betydelig indflydelse på 
næsten alt, hvad Kim Fupz har rørt ved. Omkring 1980 opdagede han 
sin evne for den politisk/satiriske tegning, og da Den Rytmiske 
Aftenskole i København oven i købet ville betale for hans tegninger, 
stod fremtiden lysende klar. Siden har han leveret en lang række 
tegninger i den kendte frække ikke-streg til blade og aviser som 
Ugeavisen København, Politisk Revy, Journalisten og Det Fri Aktuelt.

Midt i 80'erne fik han smag for selv at skrive. I de sidste otte 
år har han bl.a. skrevet og tegnet tabuoverskridende tegneseriehæfter 
som " Langt ud af halsen " og " Op og stå " og de populære 
børnebøger " Verdens grimmeste pige ", " Stor og stærk " og den 
grinagtige " Dengang min onkel Kulle blev skør ". Den modtog han 
i øvrigt Kulturministeriets børnebogspris for i 1990.

I de sidste fem år har Kim Fupz boet i det relativt pæne " 
sølvbryllupskvarter " på Christiania sammen med sin lille datter Sally 
og sin kæreste Ulla, der som christianit på 20. år er blandt 
fristadens grundlæggere.






===0932===



Damen hedder Irina Tweedie, er 83 år og bor i London, hvor 
koreografen mødte hende for år tilbage. Tweedies dagbog fra Indien, 
hvor hun mødte Mesteren, danner baggrund for den sidste og sprudlende 
del af forestillingen, hvor Randi Patterson har sprængt den moderne 
dans' pæne rammer med sang, sære instrumenter og tre ægte akrobater.

" Moderne dans er efterhånden et ret begrænset udtryk, som hele tiden
 truer med at lukke sig om sin egen æstetik, og derfor prøver jeg 
at finde noget, der kan fusionere med dansen og tilføre den noget 
liv. Her er det tre gøglere fra Die Onkels, som jo kommer fra en 
helt anden verden end dansens med et umiddelbart, mere naturligt, 
fysisk og meget kraftfuldt udtryk, som danserne savner, " siger hun.

Randi Patterson tilføjer, at hendes oplevelse af den moderne dans' 
begrænsninger muligvis hænger sammen med det danske dansemiljøs " 
svingende niveau ".

" Man skal huske på, at danserne har utroligt vanskelige vilkår i 
Danmark, og det vil tage minimum fem år, før der kan opstå et 
kvalficeret miljø for eksempel omkring en ny uddannelse for moderne 
dans. "






===0934===



Præsident Jeltsin indkasserede stormende bifald, da han i går 
triumferende erklærede kommunismen aflivet og 75 års mareridt for 
afsluttet i en tale til medlemmerne af Kongressen. Han advarede 
imidlertid også om, at der ikke bliver en ny chance for det russiske
 demokrati.

" Verden kan udstøde et suk af lettelse. Kommunismen, som overalt 
spredte strid, fjendskab og uhørt brutalitet, er brudt sammen, og den 
vil aldrig rejse sig igen. Dette står jeg personligt inde for, " 
sagde han.

Jeltsin erklærede også, at der ikke vil blive flere løgne, da han 
garanterede amerikanerne, at alle sten vil blive vendt for at finde 
sandheden om forsvundne krigsfanger i det sovjetiske gulag.

Med den buldrende stemmeføring, der er blevet hans varemærke, 
forsikrede han fra USAs fornemste talerstol, at den demokratiske 
russiske regering ikke kan styrtes af reaktionære kræfter.

" De kan ikke vælte Jeltsin. Jeg er ved godt helbred, og jeg agter 
ikke at løbe af pladsen, før reformerne er gjort uomstødelige. "






===0935===



Og hvad opnåede vi: vi satte en voldsom masse tanker i gang overalt. 
Nu vil de også stemme i Frankrig. Nu vil englænderne også tænke en 
ekstra gang. Og vore nordiske brødre får mod til at turde tænke og 
tale som mange af dem føler. Med andre ord opførte dette lille bitte
 folk sig som de seje vikinger, vi jo rettelig er. Vi viste, at vi
 stadig kan leve op til vore forfædres stolte traditioner: at tænke 
og handle selv.

Så kan man være nej-siger eller ja-siger: alle må kunde erkende, at 
flertallet havde mod, og alle kan se, at det kalder på respekt mange
 steder.

De store anbefalede et nej, det samme gjorde medierne. Derfor er jeg 
som klar nej-siger, nej-tak-siger, stolt af mit lille land. Og jeg 
nyder hver dag at følge, hvilke herlige reaktioner det har sat i gang
 ude i den store verden i form af eftertænksomhed og overvejelse. At
 fundere og tænke efter i en kompliceret tid og en indviklet verden 
er altid klogt. Men ikke altid det politikerne ønsker, vi skal gøre.






===0940===



Historien viser denne usikkerhed om Danmarks retning. Desværre har vi 
danskere rekord i at vælge forkert. I de sidste to århundreder har 
vi gjort det mindst tre gange  -  et par gange med katastrofer til 
følge  -  og en enkelt gang med optræk til én, der dog blev 
afværget, uden at det danske folk havde nogen somhelst indflydelse.

De første to andre gange, jeg tænker på, var i perioden 1800-1814, 
hvor vi valgte side til diktatoren Napoleon  -  og efterfølgende fik 
København bombarderet, mistede vores flåde og Norge og gik 
statsbankerot.

Anden gang var i 1864, hvor vi troede, at vi kunne sætte os op 
imod Bismarck og var uvillige til at lytte til de andre stormagters 
råd om en forhandlingsløsning  -  og efterfølgende mistede både Syd- 
og Nordslesvig.

Tredje gang var ved folketingsvalget i 1943 med slagskygge til foråret
 1945 i Jalta, hvor vi kun med nød og næppe kom på listen over 
frie, demokratiske nationer.






===0947===



SFs udspil er en tredeling, der omfatter punkter, som SF ikke kan gå
 med til, det partiet uden videre kan gå med til, og det, der 
efter SFs mening skal forbedres.

Steen Gade siger, at SF ikke kan gå med til fælles forsvar, den 
økonomisk-monetære union, unionsborgerskab og dele af det retslige 
samarbejde. Suverænitetsafgivelse kan der heller ikke blive tale om.

Men partiet vil gerne have en EF-ombudsmand, forbrugerpolitik og 
formentlig også industripolitik, mens der ifølge SF skal forhandles 
forbedringer hjem for at skaffe mere demokrati, et reelt nærhedsprincip
, bedre miljøbestemmelser og lønmodtagerrettigheder.

" Denne tredeling må vi nødvendigvis gå i gang med. Vi vil bede de 
andre partier studere vores papir og høre, om ikke de mener, at det 
er på det grundlag, vi skal starte i loyalitet over for nej'et ved 
folkeafstemningen, " mener Steen Gade.

Formanden for Folketingets markedsudvalg, Ivar Nørgaard ( S ), har 
sagt, at en ny dansk aftale med EF skal kunne godkendes af SF, men 
det vil hans partifælle, EF-ordfører Bjørn Westh, ikke gentage.






===0949===



" Jeg var næsten ved at konvertere, " fortæller bøssen Henrik Schouw 
om mødet med Camilla Miehe-Renard. Ib Hoch fik på et tidspunkt 
amputeret sit ben på grund af kræft. Han er, som både Henrik og 
Tommie, blevet kimet ned af folk, der ville rose ham for hans 
optræden i Camillas sofa. Også han er vandt til professionel interesse
 fra journalister:

" Jeg har været både i Familie Journalen, Hendes Verden, Gigtbladet 
og bladet Sælgeren med min historie, og min foredragsvirksomhed er 
vokset meget efter, at jeg var i tv. Jeg har aftaler helt frem til 
februar næste år. Programmet er ikke snagende, alt er jo aftalt på 
forhånd, bl.a. at jeg ikke ville snakke om mit forhold til min ven 
Ole, som jeg bor sammen med. Jeg ville ikke være med, hvis 
programmet sprøjtede urin og blod ud til seerne. Så længe jeg har 
fat i den bageste ende, så er det okay at være med i sådan et 
program. " Johnny Walther var junkie i otte år. Da han sad i 
Camillas sofa, var det et bevidst led i en sag:






===0951===



Det hele står mig lidt uklart, og jeg vil være taknemmelig for svar.
 L. P. Svar:

Det er forståeligt, at sælger gerne vil tage særlige " håndplukkede "
 effekter med sig, men hvis de pågældende effekter var fastforankrede 
til væg ved besigtigelsen af huset, må de ikke fjernes uden efter 
særlig aftale med køber. Disse ting har været med til at prissætte 
og sælge huset. Situationen svarer lidt til, at man heller ikke må 
fjerne ekstra billygter m.v. efter at have solgt sin bil. Fast udstyr
 følger med.

I standardtillæg til ejendomsmægleres slutseddel står der, foruden at 
huset sælges som beset med mur- og nagelfast tilbehør, som regel også
 en nærmere forklaring på, hvad der medregnes som tilbehør:

" I det omfang, det er installeret, medfølger faste lampesteder, 
sanitet, fastskruet badeværelsesudstyr, herunder lamper, spejle, hylder, 
udendørs lamper, renovationsstativ, FM/TV-antenne, postkasse, elradiatorer,
 el- og gasvandvarmere samt faste tæpper. "

I det foreliggende tilfælde må De altså ikke fjerne de nævnte ting.






===0955===



Kunst og kunstnerisk skaben handler om modsætninger og deres frugtbare 
interaktion. Det harmonisøgende må for ikke at blive monotont rumme en
 vis grad af splittelse, og i selv den mest spontane udfoldelse må 
der være et minimum af struktur.

Robert Jacobsen ejer evnen til denne livgivende vekslen, hvilket man 
kan overbevise sig om på den udstillingen, som vennen Ivan Edeling 
afholder på sit galleri. De to har arbejdet sammen siden 1950. Robert
 har været trofast, når det gjaldt grafikken. Edeling og Robert 
udviklede ikke mindst i 1970'erne en række nye trykteknikker, hvorved 
man på en helt ny måde kunne fastholde metallets stoflighed i det 
grafiske tryk. Robert Jacobsen svejsede og satte plader på. Man ætsede
 og trykkede dybt. Farver har der egentlig altid været i Roberts 
univers. Se blot den " Træpersonage ", der går tilbage til 1937. Den
 er tankevækkende nok placeret lige ved siden af kunstnerens tre 
nyeste litografier  -  tre farvesprudlende og meget spontane " 
Drømmebilleder ".






===0958===



Ved hjælp af bonusudjævningsfonden har livselskaberne kunnet opretholde 
en relativ høj forrentning af pensionsopsparernes depoter i slutningen 
af 1980'erne/begyndelsen af 1990'erne, hvor konkurrencen fra 
pengeinstitutterne blev skærpet. Princippet med at gemme de store 
kursgevinster til " magre år " er i smuk overensstemmelse med " 
gennemsnitsprincippet ", men er det også i overensstemmelse med 
pensionsopsparernes interesser?

Svaret på dette er nej. Realiteten bag livsforsikringsselskabernes 
anvendelse af gennemsnitsprincippet er, at der spares op i " fede år 
" til brug i " magre år ", men ikke omvendt ! Dvs. der i 
1980'erne bevidst er overført opsparing fra tidligere tiders 
investeringer til nye pensionsopsparere. Det er derfor de gamle 
pensionsopsparere, der har betalt selskabernes kamp om kunderne i 
1980'erne.

Et flyttegebyr på 7 pct. af pensionsopsparernes indestående, hvor 
pensionsopsparerne ved flytning af pensionsopsparingen ikke modtager 
deres andel af den opsparede bonusudjævnings-fond, kan derfor kun ses 
som konkurrencehæmmende. Det er derfor uheldigt, at HRH anfører 
argumenter for bevarelse af 7 pct.-gebyret, der ikke har hold i 
livselskabernes faktiske adfærd.






===0968===



Det aktuelle holdningsskift skyldes ikke, at der er kommet ny regering
, men derimod at den gamle, som hidtil har bekendt sig til 
kommunisme, har lagt kursen om. I oktober 1991 underskrev 
ministerpræsident Hun Sen sammen med lederne af de tre øvrige 
politiske bevægelser i Cambodia en freds- og hensigterklæring, der skal
 forvandle Cambodia fra et borgerkrigshærget u-land til et vestlig 
inspireret demokrati med markedsøkonomi som drivkraft.

Motivationen for at skrive under var ikke svær at finde. De politiske
 lederes underskrift var en betingelse for, at FN ville iværksætte 
den hidtil mest omfattende hjælpe-operation i organisationens historie. 
22.000 FN-folk bliver i løbet af i år sat ind i Cambodia for at 
styre landet imod frie valg i foråret 1993. Samtidig strømmer 
økonomisk udviklings-bistand ind i landet. Regningen for FN-operationen 
ventes at overstige 13 mia. kroner. Forsigtige

Mens de mange bistands-kroner har medført en invasion af asiatiske 
forretningsmænd, som har gjort hurtige og profitable forretninger, har 
vestlige firmaer været mere forsigtige i deres investeringer, siger 
lederen af ØK's transportdivision i Cambodia, Torben Hasselriis.






===0970===



" Hvis der er den nødvendige politiske vilje til både at bygge nyt 
og at bevilge penge til driften, så vil en udskillelse af 
skuespilafdelingen fra Kgs. Nytorv være en naturlig følge. "

Skuespilchefen har også et klart svar på flere skuespilleres forslag 
om at udnævne hende til ny teaterchef:

" Nej tak. Ikke på Det Kgl. Teater. "

Har frist til 1. december

Nationalscenens nye bestyrelse, der som sin første markante aktion har 
fyret Boel Jørgensen, har fået frist til 1. december af kulturminister
 Grethe Rostbøll ( kons. ) til at komme med et bud på Det Kgl. 
Teaters fremtidige struktur. Det første skridt blev taget på et 
udvidet bestyrelsesmøde dagen før pinse.

Skuespilhuset er også på dagsordenen i et nyt udvalg på tværs af 
Kulturministeriet, Finansministeriet, Forsvarsministeriet og 
Miljøministeriet, med depertementschef Michael Christiansen fra 
Forsvarsministeriet som formand. Udvalget arbejder i øjeblikket med 
flere konkrete forslag, hvori et nyt skuespilhus indgår.

Forslagene omfatter blandt andet byggeplaner på Holmen og havnefronten, 
og flere kilder vurderer, at der foreligger et udspil fra udvalget i 
løbet af efteråret.






===0975===



Mai Buch og Boel Jørgensen kendte hinanden fra tidligere samarbejde om
 organisationsudvikling på Roskilde Universitetscenter. Da Mai Buch 
tiltrådte stillingen som underdirektør på Det Kgl. Teater med ansvar 
for økonomien lød en af hendes paroler, at effektivisering skulle 
opnås gennem bedre arbejdsvilkår for de ansatte.

Den holdning har uden tvivl været med til at skabe det gode ry, som
 står om hende på teatret, hvor hun trods sin position som den, der
 sidder på pengekassen er dybt respekteret.

Der stod ingen steder i Mai Buchs eksamenspapirer, at hun skulle 
havne på et teater.

Den tidligere kontorchef i Miljøministeriet er egentlig uddannet 
cand. polyt. og gik fra en stilling som konsulent i firmaet Merciri 
Urval til Det Kgl. Teater.

Samtidig med sin uddannelse til civilingeniør nåede hun at studere 
både sociologi og filosofi samt at skrive speciale om alternative 
byplaner. Organisation og personaleforhold viste sig hurtigt at være 
hendes foretrukne felt, og dén interesse fik hende til at skippe 
central-administrationen til fordel for det private erhvervsliv.






===0978===



" Spar os for mere nytteløs snak, " bad Enzo Biagi, en af Italiens 
mest respekterede journalister, i en kommentar i avisen Corriere Della 
Sera mandag. Han er på linje med de mange, der nu kræver, at staten
 erklærer mafiaen krig, og holder op med blot at forsvare sig mod 
angrebene. Og med krig menes ikke en udstationering af 2000 
værnepligtige i og omkring Palermo. De var med den enestående 
effektivitet, som Italien også magter at præstere, allerede på plads 
tirsdag morgen. Men Palermos indbyggere er ikke imponerede. De opfatter
 det som en hån, at unge knægte udstyret med maskinpistoler skulle 
være det bedste middel mod mafiaen. Super-loven

En statsbegravelse skal heller ikke være det eneste, man kan tilbyde 
mafiaens modstandere, lyder det ironisk om politikernes og politichefens
 deltagelse i tirsdagens begravelse. Italiens nyvalgte præsident nyder 
normalt stor respekt, men Oscar Luigi Scalfaro så sig tirsdag omringet
 af de myrdede livvagters vrede og afmægtige kolleger. Ligesom 
Italiens politichef Vincenzo Parisi måtte statens overhoved finde sig i
 vrede tilråb, og dukke sig for folk, der slog ud efter og sparkede
 efter ham.






===0986===



LONDON

De europæiske stålfabrikker befinder sig midt i den værste nedgang i 
ti år, uden udsigt til forbedring i år. Men det er tid til at købe 
aktier i stålindustrien, siger erhvervsanalytikere. Stålfabrikanterne var 
blandt dem, der blev hårdest ramt af nedgangskonjunkturen i 1991, og 
efter en kort periode med stigende efterspørgsel på aktier i 
stålindustrien først på året, er kurserne nu faldet igen i de sidste 
par måneder.

Det gør aktierne til et naturligt tiltrækningsobjekt lige så snart, 
investorerne ser mere lyst på Europas økonomi i 1993, siger 
erhvervsanalytikerne. De tre favoritter er British Steel Plc, det tyske
 Thyssen AG og det svenske SSAB Svenskt Stål AB.

" Investorerne kan blive mere entusiastiske omkring stålindustrien længe
 før et konjunkturopsving viser sig, " skrev Edward Hadas, der er 
analytiker af den europæiske stålindustri hos Morgan Stanley 
International i London, fornylig i en bemærkning om British Steel. " 
Der skal ikke meget mere til end blot det mindste glimt af håb om 
en snarlig forbedring. "






===0988===



Det er yderligere ved at være et problem i Zagreb-området, at de 
store hoteller, der huser tusinder af flygtninge, er ved at gøre klar
 til turistsæsonen, som skal redde stumperne af den kroatiske 
nationaløkonomi. Det betyder, at flygtningene uden videre sættes på 
gaden. Dén besked har f.eks. flygtningene på Holiday Inn fået. De 
skal være ude inden i morgen, mandag. Giv os våben ! Presset på 
nabolandene for at lempe på visum-politikken vokser, og det gør 
forbitrelsen blandt almindelige kroatere også:

" Det er i en situation som den nuværende, at terrorisme opstår. Vi 
er ved at være et folk uden chancer og udsigter. Jeg begynder at 
forstå palæstinensernes synspunkter, " siger Darko Richter, der er 
børnelæge i Zagreb.

Efter et års krig siger han lige ud, at hans synspunkter er 
radikaliseret væsentligt, siden Kroatien erklærede sig uafhængig sidste 
år:

" Vi kan ikke længere leve af luftbroer og nødhjælps-konvojer. Giv os
 våben ! " siger dr. Richter.






===0989===



" Vi måler alarm-opkaldene en gang om ugen. I mandags foregik 27 pct.
 af 1.000 opkald via 0-0-0. Tallet har ligget konstant mellem 23-28 
pct. siden den 1. maj. Så der er altså ikke tale om en fremgang 
for det nye nummer, " siger fuldmægtig Bjarne Rylander fra Net- og 
Trafiksektionen i KTAS. De mange meldinger om det stærkt stigende 
antal fejlopkald til alarmcentralerne har nu fået KTAS til at overveje
, om der skal sættes ind med en ny oplysningskampagne.

" Det lyder sandsynligt, at alarmcentralerne registrerer et større 
antal fejlopkald end tidligere. Kombinationen af cifre giver en større 
risiko  -  og det her tyder på, at vi bliver nødt til at genoptage 
kampagnen. Samtidig vil vi ikke lukke ned for 0-0-0 endnu. Vi vil 
ikke være skyld i ulykker, " siger informationschef hos KTAS, Benny 
Dam.

Han tilføjer, at KTAS " endnu ikke er så dygtig, " at det teknisk 
kan frasortere alle dem, der f.eks. skal ringe et nummer med 
start-cifrene 31 12  - 






===0992===



" Ladies and Gentlemen, Michael Jackson has left the stadium ! ".

Den samme sætning, der lød, når Elvis havde forladt scenen efter et 
Las Vegas show. Dengang hed det godtnok " building " i stedet for "
 stadium ". Men rocken har uimodståeligt udvidet sin kommercielle 
kapacitet siden. Og Michael Jackson er det ypperste bevis.

Operationerne

Efter fem år er Michael Jackson tilbage i Europa.

Verdens efter sigende mest ensomme mand beundres igen af masserne. Med
 den største opsætning af en pop-koncert nogensinde set.

I flæng kan nævnes 1252 ton lys-, lyd- og sceneudstyr, fløjet til 
Europa i to Boing 747-fragtmaskiner, to ton scenekostumer fordelt i to 
lastbiler  -  dem er der i alt 65 af til at fragte grejet rundt på 
kontinentet med  -  to store generatorer, kraftige nok til at kunne 
forsyne en dansk købstadkommune med strøm, samt en masse håndgangne 
mænd.

Det står altsammen klar til Michael Jackson på Gentofte Stadion mandag
 aften.

Første og måske også eneste gang han vil lande i København. Og til 
et show, der skal multiplicere mystikken omkring sangeren og dyrke 
hans urørlighed.






===1001===



Det var en meget vigtig og banebrydende beslutning, fordi 
flådeindsatsen koordineres mellem Vestunionen og NATO. Med indsættelse 
af europæiske fartøjer rykker Vestunionen for første gang i centrum af
 europæisk sikkerhed efter mange års debat om at lette USAs byrder 
ved forsvaret af Europa.

Inddragelsen af NATO sikrer, at styrken også får amerikansk deltagelse,
 og dermed fastholdes det atlantiske perspektiv i europæisk sikkerhed. 
USA ekskluderes ikke fra denne konkrete opgave.

Det dobbelte hensyn til den europæiske forsvarssøjle og fastholdelsen 
af det amerikanske engagement i Europa har stået sin første vigtige 
prøve.

Så langt så godt. Det er imidlertid tvivlsomt, om ofrene for Serbiens
 og nu også Kroatiens aggression i Bosnien-Hercegovina har blik for 
de finere politiske ciseleringer i en beslutning om at lade vestlige 
krigsskibe patruljere den jugoslaviske kyst.

Udspillet er for det første kommet meget sent. Det er mere end tre 
måneder siden, at serberne begyndte krigen for at annektere en stor 
del af Bosnien og med magt deportere flere hundrede tusinde af dets 
indbyggere. Resten er kroatiske styrker i færd med at tage sig af.






===1007===



I de kommende år bør det blive lettere at hæve kvalitetsniveauet på 
vore højere læreranstalter. Et ønske som industrien åbenbart deler med 
flere studerende.

Et bredt flertal i Folketinget indgik nemlig i juni et forlig om en 
ny styrelseslov. Det opfylder langt hen ad vejen Dansk Industris 
ønsker om en styrkelse af ledelsesstrukturen på de højere læreanstalter
. Loven fremmer en klar ansvarsplacering og det selvstyre, der skal 
til for at skabe fornyelse.

Det er en lov, der rummer muligheder. De skal bruges, når loven 
træder i kraft efter årsskiftet. Først og fremmest til at øge 
kvaliteten af undervisningen og forskningen. Øget kvalitet er vejen til
 større beskæftigelsesmuligheder i industrien for de færdiguddannede. 
Det er kvalitet, der gør dansk industri konkurrencedygtig. Det er en 
klar følge af den ny styrelseslov, at det nu er overladt til de 
enkelte uddannelsesinstitutioner at fastlægge adgangskrav og sikre et 
stadigt højere niveau gennem hele uddannelsesforløbet. Det er en 
udvikling, som industrien hilser velkommen. Det betyder naturligvis også
, at det ikke vedvarende er muligt at uddanne flere og flere for de
 samme midler.






===1008===



På Gotland var skovbranden så voldsom, at røgen ifølge det finske 
nyhedsbureau FNB kunne lugtes helt op i det sydlige Finland. Efter 
flere dages kamp med ilden var civilforsvarets ressourcer på Gotland 
i går formiddag helt udtømte. Den vagthavende tjenestemand i det lokale
 redningskorps sagde til det svenske nyhedsbureau, at der ville blive 
overført ekstra materiel til øen fra Stockholm.

I går deltog syv helikoptere i slukningsarbejdet på Gotland, og der 
var en vis optimisme blandt brandfolkene. Vinden var løjet noget af, 
og ilden havde stabiliseret sig.

En del mennesker, som fredag blev evakueret fra byen Kräklingsbo, var 
endnu i går tilfældigt indkvarteret hos venner og bekendte. Men mange 
af dem fik kortvarigt mulighed for at vende tilbage til deres hjem 
og hente ejendele ud.

Brandvæsenet kørte natten til i går i fast rutefart til havet for at 
hente ekstra vand.

I følge det svenske nyhedsbureaus udsendte medarbejder har branden og 
de mange op-pløjede brandbælter skabt store sår i terrænet, så det 
ligner " et spøgelsesagtigt, hærget landskab. "






===1010===



Blyindholdet i 98 oktan blyholdig benzin har hidtil hos de fleste 
selskaber  -  inklusive Statoil  -  været på 0,15 gram pr. liter. Det
 er en maksimumgrænse, som er fastsat af myndighederne.

" Men med den danske bilparks nuværende sammensætning vil det ikke 
give problemer at nedsætte blyindholdet med en fjerdedel. Det sker ved
 at blande 25 procent blyfri benzin i den ny kvalitet, " oplyser 
Statoils informationschef, Kai Nielsen.

Texaco, der for tre uger siden sendte et nyt benzinprodukt på gaden 
med ændrede additiver, fjernede også 25 procent af den blyholdige 
benzin i 98 oktan benzinen.

" Men vi besluttede at lade prisfaldet komme vores forhandlere 
til gode, " siger underdirektør Jan E. Nilsson til Ritzau. Han opgør 
prisforskellen til kun tre øre.

I Shell har man ingen planer om at lade en del af den blyholdige 
98 oktan erstatte af blyfri. Shell tøver " Ikke umiddelbart. Vi vil 
være helt sikre på, at bilfabrikkerne garanterer for, at bilerne kan 
tåle det, " siger informationschef Margrethe Skov. Shell måtte for 
nogle år siden trække et produkt ud af markedet, fordi det skadede 
en række bilmotorer.






===1011===



Budskabet i " Medicine Man " er stort og uafrysteligt  -  det 
handler om tilintetgørelsen af regnskoven og om klodens selvmord. Men 
et rodet manuskript, der vandrer rundt ad omstændelige og langvarige 
omveje, og en instruktion, der helst vil fortælle en kærlighedshistorie
, som er totalt forudsigelig, tager kraften ud af budskabet og giver 
os i stedet et hult melodrama sammensat af lige dele had, pjank, 
drilleri og afsluttende hjerternes fortrolighed.

Sean Connery spiller den ensomme og geniale forsker, som i sit fjerne
 og primitive laboratorium et sted langt inde i regnskoven kommer på 
sporet af stoffer, der kan helbrede kræft. Han er tavs og sammenbidt,
 en mand med en ulykkelig kærlighed bag sig, fuld af faglig stolthed
 og klædelig selvforagt. Så ankommer hans nye assistent, og 
selvfølgelig er assistenten en pige, også hun en genial forsker, og 
nu skændes de så og diskuterer den nye opdagelse, idet der selvsagt 
også bliver tid til ekskursioner i det overvældende flotte landskab. 
Det fremvises med sej stolthed af ham, og det opleves med suk og 
benovelse af hende.






===1017===



Næsten samtidig med regeringens fremsættelse af sit lovforslag kom CD 
med et beslutningsforslag om mulighed for anonym rådgivning for børn 
og forældre, som man kan ty til, når der er problemer  -  uden at 
det fører til " optagelse af rapport ", som umiddelbart gør én til 
en sag i systemet.

Dette var tænkt som et middel til forbyggelse af, at problemer, der 
endnu kan løses med assistance fra en uvildig, kyndig person, får lov
 til at udvikle sig til noget, der kan ende i en ulykkelig 
tvangsfjernelse.

Dette indgik som ændringsforslag til ministerens lovforslag, der blev 
vedtaget  -  men alligevel uden at CD kunne stemme for loven som 
helhed. Den havde nemlig efter CD's opfattelse fejl og mangler, der 
gjorde, at vi anså det for ubegribeligt, at en borgerlig regering 
ville stå fadder til den.

Som sikkert også alle andre gør det, lægger CD afgørende vægt på, at
 tvangsfjernelser, når de er uundgåelige, sker så skånsomt som vel 
muligt.






===1019===



Din præcision  -  er det noget med skovøksen, du overfører til 
golfbanen? " Næh. Det, jeg laver i skoven, er et håndværk. Min 
boldpræcision kommer fra alle de bolde, jeg har slået sammen, da jeg 
var dreng, når jeg hjalp til. Det er effektivt. Jeg er ansat i 
Jægersborg Skovdistrikt, og jeg har gået på skovskole. Når man er 
skovløber, får man en mini-skovfoged-uddannelse. Jeg møder klokken syv 
på mit arbejde, vælter træer, vedligeholder borde og bænke, slår græs 
i kulturerne og er med til at udpege de træer, der skal fældes. Så 
hjælper jeg også viceværten i Raadvad By. Mit hus er et lille 
skovløberhus bag en af de røde låger. Her bor jeg alene med seks 
får, 20 høns og en tysk ruhårshund.

Far og mor spiller også golf. De har 20 i handicap, det er da 
meget stærkt, ikke? Jeg har en tæt kontakt med min familie, den 
ville jeg ikke undvære. De bakker mig altid op og hjælper mig.






===1021===



Den tidligere så omfangsrige Kosan-gruppe er spredt for alle vinde. 
I går blev Kosan Teknova solgt fra, og tilbage i Kosan Holding er 
kun Crisplant. Samtidig har investeringskonsortiet Scandinavian 
Acquisition Capital overtaget 90 procent af Kosan Holding.

Ledelsen i de to Kosan-selskaber deltager i den nye ejerstruktur. 
Crisplant-ledelsen, blandt andre administrerende direktør Mogens Petersen, 
overtager 10 procent af aktierne i Kosan Holding. Teknova-direktør Erik
 Thygesen tegner 24,5 procent af aktierne i sin egen virksomhed, mens
 Unibank overtager resten, indtil der er fundet alternative investorer.

Kosan Holding har siden 1989 været ejet af Unibank ( den gang 
sparekassen SDS ) med 70 procent og Kosan-direktørerne Mogens Petersen,
 Erik Thygesen og J. P. Fischer Hansen med hver 10 procent.

Tidligt i 1989 satte Tholstrup-familien Kosan Gruppen til salg, og i 
april samme år gennemførte SDS sammen med fire Kosan-direktører  -  
den fjerde var Robert Storm  -  det første management buy-out. På det
 tidspunkt omfattede Kosan Gruppen ti datterselskaber.






===1030===



Jeg tør nok sige, at skiftet fra Altans lidt indadrettede musik til 
skotske Wolffstones var til at ta' og føle på: Måske som at komme 
fra en græsmark i diset vejr og direkte ud på en motorvej i 
brandstorm. En elektrisk musik som nok var bristefærdig af fysisk 
energi, men også velstruktureret med mindelser om både Run Rig og den
 irske gruppe Moving Hearts, ikke mindst i den måde Frits Morrison 
indgik i samspillet med de tre guitarister. Og kendere af den skotske
 sækkepibe ( ikke uden grund kaldet warpipes ) vil ikke forbavses 
over, at denne i volumenmæssig henseende var i stand til at holde 
guitaristerne stangen. Også sangeren Ivan Drever understregede linien 
til Moving Hearts med sin tydelige påvirkning fra Christy Moore ( som
 vi jo stadig har til gode at høre på en dansk scene ).

Således trak musikken sin mangefarvede regnbue geografisk såvel som 
stilmæssigt i et stor spand over det britiske ørige og til det 
regnvåde marskland i den mest fascinerende mangfoldighed. Min sjæl, 
hvad vil du mer'? Tønder Festivalen, lørdag.






===1031===



Væksten i verdenshandelen faldt i 1991. Både regnet i mængder og 
priser. Det var tredje år i træk. Et godt gæt på udviklingen i år 
vil være et fornyet fald. Nedgangen i vækst følger efter et 
tilsvarende åremål med stigende vækst. Derfor bemærkes den negative 
udvikling med stor opmærksomhed. Al tale går på, hvorledes man 
kanskabe øget samhandel gennem nedbrydning af de sidste toldmure, 
udtynding i landbrugsstøtte, etablering af frihandelsområder og fjernelse
 af handelshindringer generelt. GATTs tal for udviklingen i 
verdenshandelens omfang kan heldigvis heller ikke tolkes som det 
negative signal, der umiddelbart kan aflæses af tallene.

Forklaringen ligger primært i den fortsatte nedgang i produktionen. Når
 stigningen i produktionen tager af, falder også behovet for den 
internationale vareudveksling. Det er således gennem den økonomiske 
vækst, at der skabes både betingelser og behov for handel landene 
imellem. Tallene fra den internationale told-og handelsaftale-koordinators
, GATT, årsberetning illustrerer med al ønskelig tydelighed resultaterne
 af den vej mod nulvækst, som verden som helhed har betrådt siden 
1988 og hvor 1991 er nulpunktet, indtil der foreligger tal for 1992.






===1032===



Det er påvist, at g-dagene har urimelige konsekvenser for virksomheder 
med varierende arbejdskraftbehov, som ikke lader sig udjævne gennem 
planlægning.

Fx sæsonsvingninger i visse erhverv og vejrligsproblemer, der involverer
 sikkerhedsbestemmelser for de ansatte.

Sæsonsvingninger skyldes enten klimamæssige forhold: høst, såning m.v. 
for maskinstationer m.fl., planteskolevirksomhed ), eller kundernes 
præferencer: juletræer, pyntegrønt i skovbruget, blomsterdyrkning til jul
, mors dag m.v..

Inden for landbruget, maskinstationsområdet, skovbruget, gartneribruget, 
planteskolerne, anlægsgartnerne m.v. er der udfoldet store bestræbelser 
på at opnå en mere jævn anvendelse af arbejdskraft, men forhold uden 
for arbejdsgivernes indflydelse sætter grænser for yderligere 
forbedringer.

En undersøgelse har vist, at de to første arbejdsgiverbetalte 
ledighedsdage har medført en bedre planlægning af arbejdskraftforbruget 
( eks. maskinsationerne ), men der kan ikke forventes yderligere 
muligheder for positiv adfærdsregulering.

Da leverancerne af mælk og grise til mejerier og slagterier sker 
løbende året rundt, opstår der særlige problemer i sommerperioden, når 
medarbejderne på forædlingsvirksomhederne i stort omfang ønsker at 
afvikle ferie på samme tid. Mejerier og slagterier har ikke mulighed 
for at " fabrikslukke " 2-3 uger i juli, som mange andre 
virksomheder gør.






===1039===



Skal vi ikke for en stund lade Woody Allens hærgede privatliv være i
 fred og i stedet beskæftige os en smule med hans film " Skygger 
og tåge ", der på næste fredag får premiere i Dagmar Teatret i 
København og Biografen i Århus?

" Skygger og tåge " ( " Shadows and Fog " ) foregår i 1920'rne i 
en europæisk landsby, som hærges af en mystisk morder. Han slår til, 
når vejret er som beskrevet i filmens titel, og tilsyneladende uden 
motiv kvæler han sine ofre med en klaverstreng. Det går ud over 
besøget i en cirkus, der er på besøg i byen, mens det lokale bordel
 stadig er flittigt besøgt.

I landsbyen bor en lille mand med det passende navn Kleinman. Han 
bliver midt om natten vækket af en gruppe mænd, der har besluttet at
 danne et vagtværn, og de vil have Kleinman med som led i en plan,
 hvis indhold den arme Kleinman aldrig får noget at vide om. Så han
 vandrer forvirret rundt som en hund i et spil kegler.






===1041===



Eksempelvis er der ingen omtale af en person som direktør Flemming 
Kristiansen med kælenavnet skrothandleren, der i perioder med en vis 
effekt har været Poul Schlüters fortrolige. Den tætte kontakt mellem 
de to medførte bl.a., at Flemming Kristiansen på Poul Schlüters 
initiativ i marts 1990 blev indvalgt i Det Konservative Folkepartis 
Hovedbestyrelse  -  samtidig med, at partiets markante højrefløjsprofil 
landsretssagfører Kristian Mogensen blev vraget. Jo færre statsministeren
 lytter til og lader sin politiske intuition påvirke af, desto større
 betydning får rådgiverkredsen.

I bogen nævnes den omstændighed, at Schlüter har svært ved som person
 at sige farvel, når han afskediger ministre. I den forbindelse kunne
 man tilføje, at det i sådanne tilfælde er udenrigsminister Uffe 
Ellemann-Jensen, der samler op efter statsministeren og sender 
personlige hilsner til de afsatte ministre. Blød

Til gengæld viser Poul Schlüter en af sine blødere sider ved med 
omhu at sende blomsterhilsner og håndskrevne kort til mærkedage for 
mere eller mindre kendte borgere landet over.






===1042===



" De mennesker, som finansierer film i Sverige  -  og her tænker jeg
 ikke mindst på det svenske filminstitut  -  tager ikke filmen 
alvorligt. De ønsker, at film skal være et underholdningsmedie. Jeg 
fastholder, at filmen har og skal have samme kraft som litteraturen 
og billedkunsten. Men skal filmen tages alvorligt, må man også 
beskæftige sig med vigtige emner i film. Det er vel at mærke ikke 
ensbetydende med, at film skal være kedelige. Det har taget mig lige 
så lang tid at skabe " Dejlig er jorden " som en hel spillefilm. 
Hver scene er bygget op i et atelier for at få den helt præcis, " 
fortæller instruktøren, der er perfektionist, hvad angår komposition og 
udsagnskraft i hvert billede.

I de femten år siden " Giliap " har han arbejdet med reklamefilm.

" Reklamefilm er ærlige. De giver sig ikke ud for noget, og i den 
kommercielle film har jeg oplevet større rum til at eksperimentere med
 filmsproget end noget andet sted, " siger han.






===1046===



FN-kilder siger, at en lufthavnsbygning er blevet ødelagt. Området 
omkring Holiday Inn-hotellet i den bosniske hovedstad er også blevet 
bombarderet med morterer af de stridende parter, der har øget presset 
på hinanden op til den internationale fredskonference om Jugoslavien, 
der skal finde sted i London på onsdag.

Det serbisk dominerede nyhedsbureau Tanjug har tidligere rapporteret, at
 omkring 1.700 artillierigranater er havnet inden for de serbisk 
dominerede områder inden for et døgn.

Omkring 20 soldater og civile er blevet dræbt under bombardementet, 
sagde Tanjug, men tallene er endnu ikke blevet bekræftet.

FN-debat Bosnien-Hercegovina fik i går en strøm af støtte og sympati 
fra FN's generalforsamling, hvor islamiske lande opfordrede til militær 
magtanvendelse til fordel for den betrængte republik.

" Debatten må sende en klar besked til dem, der er ansvarlige for 
lemlæstelsen af Bosnien-Hercegovina, om at det internationale samfunds 
tålmodighed er sluppet op, og at yderligere voldshandlinger og 
manglende overholdelse af internationale normer ikke vil blive tilladt, 
" sagde Tyrkiets FN-ambassadør, Mustafa Aksin.






===1047===



Amtsborgmester Per Kaalund vil nu have undersøgt betalingsstandsningen 
grundigt.

" Spørgsmålet er, om betalingsstandsningen har stillet nogle kreditorer 
bedre end andre, " siger han.

Per Kaalund siger, at amtet var priviligerede långivere, fordi amtets 
lån skulle forfalde først.

" Hvis betalingsstandsningen betyder, at bankkonsortiet, der har udlån 
til forfald i sommeren 1993, stilles lige med amtet, så har bankerne 
forbedret deres stilling, mens amtets er forringet, " siger han.

Til det siger bankdirektør Peter Straarup: " Københavns Amts antagelser
 om, at amtet er priviligerede låntagere er helt grundløse. "

Indenrigsministeriet har bedt amtet om en fyldestgørende redegørelse om 
lånet til Hafnia Holding. På forhånd afviser Per Kaalund og 
amtsdirektør Bo Smith, at politikerne har noget som helst ansvar for 
placeringen af lånet.

" Det er en ren administrativ opgave, som amts-politikerne ingen 
indflydelse har på, " siger Kaalund.

Ifølge rådgiverne i Gudme Rasschou har de kun været formidler af 
lånet til Hafnia Holding.

" Vi har rådgivet om selve optagelsen af udlandslånet, og vi har 
foreslået, at amtet sætter pengene i Hafnia Erhvervsbank, " siger 
direktør Eigil Pedersen, der også er partner i Gudme Raaschou.






===1048===



Opsving for bådudstyr

Eksporten af motorbåde er også vokset, men forholdsvis lidt  -  fra 
44 mill. kr. til 50 mill. kr..

Og så skal omsætningen i udstyr med i billedet. I årevis har man 
løseligt anslået denne eksport, der ikke kan fremgå detailleret af 
Danmarks Statistik, til i værdi at være stort set lig med eksporten 
af både, men formanden for Søsportens Brancheforening, direktør John 
Christensen, der selv med John Mast er stærkt fremme, mener, at nu 
har eksporten af udstyr  -  rækkende fra master og sejl over spil og
 instrumenter til skibsruder og sejlertøj  -  nået et omfang, der 
overstiger eksporten af både.

På importsiden er antallet af store sejlbåde nok steget, ja næsten 
fordoblet i antal til 42 mod 23 i samme tidsrum i fjor, men værdien
 er næsten halveret fra 20 mill. kr. til knapt 11 mill. kr.. 
Motorbåde viser næsten uændret antal, men værdien er faldende, fra 39 
mill. kr. til 28 mill. kr..






===1053===



" Vi kan leve med tabet, men må som andre konstatere, at vi ikke 
ville have tegnet aktier i Hafnia, hvis vi havde kunnet forudse de 
store kursfald på Hafnias strategiske poster i Baltica og Skandia, " 
siger Bent Knie-Andersen.

Blandt de selskaber, der er mest oplagte salgsemner, er Hafnia Bank, 
engelske Prolific, og underliggende forsikringsselskaber som Hafnia Motor
 Sikring, Hafnia Arbejdsskade og Hafnia Sø- og Industri.

Sparekassen Bikuben, der tidligere købte en stor del af Hafnia 
Kapitalbank, er ikke umiddelbart interesseret i nye bank-opkøb.

" Vi har ingen strategisk interesse i Hafnia Bank, " siger direktør 
Tommy Petersen, Bikuben.

Hafnia vil for fremtiden kun skulle koncentrere sig om egne selskaber 
og aktiver, men selv Hafnias livsforsikringsselskaber, som mange mener 
er blandt koncernens væsentligste guldæg, bliver nu betragtet som 
overvurderet. Tvivlsom værdi af Hafnia Liv

Finanskilder siger, at livforsikringsselskabet ikke er nær så meget 
værd, som hidtil antaget.

" I modsætning til mange andre forsikringsselskaber  -  men fuldt ud 
lovligt  - 






===1055===



" Efter næsten 30 år på det private arbejdsmarked var det hårdt, da 
jeg i april blev afskediget som overassistent fra Novenco på grund af 
nedskæringer. Jeg har prøvet at søge en masse jobs, men alle steder 
har jeg fået svaret " desværre ... ", " siger den 43-årige Steen 
Petersen, der har brugte sin ufrivillige ledighed til at hjælpe sin 
kone, når hendes fire dagplejebørn skulle lege eller på tur.

" For et par uger siden foreslog den tilsynsførende i dagplejen, at 
jeg søgte en stilling, der var blevet ledig. Jeg tænkte, " hvorfor 
ikke? " Mens jeg har gået hjemme, er det gået op for mig, at det 
at passe andres børn virkelig er et arbejde, " siger Steen Petersen, 
der fremover bl.a. skal skifte ble op til 15 gange om dagen.

" Ja, Steen og mange andre har altid troet, at det at passe børn 
var noget, man bare gik hjemme og hyggede sig med. Det er ikke 
blevet regnet som et rigtigt arbejde, " siger dagplejemor Lene 
Petersen.






===1056===



Endnu har Lars Højer ikke alderen til at komme på museum, så den 
dér med at " nede i gården " hører en fjern fortid til, holder 
ikke, når man er født og opvokset på Nørrebro og her i 1992 end 
ikke er fyldt 22 år.

Og det er fuldstændig uden sentimentalitet ( han har slet ikke 
alderen til at være sentimental ) Lars Højer fortæller om sin 
fodboldbarndom. Der er såmænd bare tale om en ganske almindelig 
hverdagshistorie. En historie, hvoraf man kan udlede at fædre, der har
 alt for travlt med at melde deres syv-årige sønner ind i en 
storklub, måske burde tænke på, at vore største fodboldnavne næsten 
alle er startet i en mindre klub.

Lars Højer er en af de mange. I fælledklubben Heimdal blev de første
 fodboldstøvler løbet skæve. Den klub mente Lars' far var sagen.

Samtidig med spillet i Heimdal trænede Lars på livet løs hjemme i 
gården, hvor højreskøjten i timevis blev affyret, så sparket efterhånden
 blev et af de hårdeste og mest præcise i Superligaen.






===1058===



Alle socialinspektører har siden lovens vedtagelse trøstet os med, at 
kun hver tiende husstand rammes af den. Men det er unægtelig en 
særdeles dårlig trøst for de ti pct., der skal betale, og der er 
også en klar indrømmelse af, at loven er ret betydningsløs i 
økonomisk henseende.

Trøstet er man også blevet af SF med at beløbet plus renter kan 
indefryses som gæld til kommunen i familiens parcelhus, ligesom den 
kan gøres med ejendomsbeskatningen.

Men det er dog ganske usmageligt med denne gradvise konfiskation af 
flittige og sparsommelige menneskers livsindsats.

Det er ideer, man endog har forladt i kommunismens fædreland.

Vinder samfundet kun lidt ved denne lov, taber de gamle og 
handicappede så meget mere. For som en ekstra rose i knaphullet har 
man indført, at den maksimale betaling for hjemmehjælp ikke kan 
overstige 1500 kr. pr. måned, og at betalingen for hjemmehjælpen er 
afhængig af hvor mange timer der ydes og om det drejer sig om 
rengøring eller personlig pleje.






===1061===



Samtidig foreslår man at skære værnepligt-tiden ned med ca. én måned, 
samtidig med, at der på kort sigt ( frem til 1996 ) nyinvesteres i 
materiel for for ca. 5 mia. kr..

Reduktionen må nødvendigvis ske i Jyske Division, hvis formål i det 
store og hele er forsvundet sammen med krigstruslen fra Øst. Det var 
Jyske Division, der sammen med de nordtyske NATO-styrker skulle sættes 
ind i forsvaret af Slesvig mod de fremrullende DDR-kampvogne. Nu 
indgår DDR-materiellet i den tyske NATO-hær, og selv om der fortsat er
 stationeret et stort antal russiske soldater i det tidligere 
Østtyskland, så vurderes truslen herfra som værende hypotetisk.

Resterne af Jyske Division skal indgå i NATOs Hovedforsvarsstyrke, 
hedder det i rapporten. Og i mindre omfang i de nye Reaktionsstyrker 
i NATO, som især skal benyttes i forbindelse med international " 
krisestyring ".

Nye udfordringer

Mens forsvarets øverste embedsmænd således fortsat opererer med et 
stort nationalt forsvar, så understreger Udenrigsministeriets eksperter i
 den selvsamme rapport, at de sikkerhedspolitiske problemer i dag 
ligger et helt andet sted.






===1062===



Vedtagelsen af resolutionen er FNs hidtil mest vidtgående træk i 
krigen, og det er første gang, at Sikkerhedsrådet giver grønt lys for
 militære aktioner i forbindelse med den humanitære opgave.

Nægter Serbien at rette sig efter advarslen, går de foreliggende 
planer ud på at åbne en korridor over land til Sarajevo og andre 
områder, som er under belejring af fjendtlige styrker.

I Kroatiens hovedstad Zagreb sagde den danske leder af FNs 
flygtningeorganisation ( UNHCR ), Lars Lynge Nielsen, i aftes til 
Ritzaus Bureau, at UNHCR tror, at den store internationale opmærksomhed
 om de etniske udrensninger i Bosnien-Hercegovina har rystet de 
serbiske ledere i republikken.

" Vi har bevidst fortalt alt, hvad vi har set, til pressen. Den 
store mediedækning af specielt de serbiske forsøg på at smide muslimer
 og kroater ud af de serbisk styrede områder, har rystet serberne, "
 sagde Lynge Nielsen.

Han har de seneste dage forhandlet med de serbiske ledere og gjort 
det klart, at UNHCR ikke vil medvirke til at flytte knap 30.000 
muslimer ud af Bosnien-Hercegovina og ind i Kroatien eller de af FN 
beskyttede områder.






===1063===



Som leder er Poul Harremoës i stand til at fylde sine ansatte med 
begejstring. Han siges at have et overvældende " drive " og 
engagement, der smitter af på alt omkring om ham.

Han kaldes " overordentlig professionel " og " fagligt ærlig ". Det 
sidste gik ud over politikerne, da de i sin tid præsenterede det 
første forslag til den milliard-dyre vandmiljøplan. Harremoës kritiserede
 forslaget for at være overfladisk og urealistisk. Og det blev lavet 
om.

Ved siden af professor-jobbet har Poul Harremoës, der også er ridder 
af Dannebrog, gennem de seneste år haft en række internationale poster
. Blandt andet som præsident for en international 
vandforurenings-organisation og som drivkraften bag WHOs efteruddannelse 
på miljø-området.

I fritiden er grundvandet skiftet ud med det salte vand under kølen. 
Harremoës er inkarneret sejlsportsmand, der hvert år sejler Sjælland 
Rundt med sin søn. Hans kone Hanne kan ikke lide at sejle, og 
derfor købte ægteparret for tyve år siden som fælles passion et 
gammelt bindingsværkshus som sommeradresse på Møn.






===1067===



Suzanne Swannie, dansk tekstilkunstner som drevet af ren eventyrlyst 
flyttede til New Foundland for 25 år siden, har taget flotte 
fotografier med hjem på den årlige sommerferie hos sin mor Bitten 
Mørch. De er af hendes hidtil største udsmykningsopgave i det nye 
kommunikationsinstitut ved Mount St. Vincent University i Halifax, den 
canadiske provins Nova Scotia.

Det var provinsens " statens kunstfond ", Canadian Council, der gav 
hende opgaven, idet de kendte hendes arbejder, hendes industrielle 
designerfaringer, hidtil løste indretningsopgaver og fornemmelse for 
lokale håndværkstraditioner.

Under loftet i den kæmpestore forhal til instituttet svæver nu Suzanne
 Swannies seks gange to meter pyramidalske rumskulptur, som hun 
egentlig har udtænkt som en slags hyldest til telefonens opfinder.

Alexander Graham Bell ( 1847-1922 ), som for kun 116 år siden 
opfandt det elektriske snakketøj, telefonen, boede mange år i Halifax, 
og Suzanne Swannie fandt inspirationen til skulpturen i nogle af hans 
arbejdspapirer, bl.a. skitser til drager og en komponent med en 
ligesidet trekant konstrueret som pyramide-bygningselement.






===1075===



Industriminister Anne Birgitte Lundholt ( kons. ) har bebudet, at 
revisorlovgivningen skal strammes. S stiler efter at have et 
beslutningsforslag klar til Folketingets åbning 1. oktober, og der er 
krav om kraftige stramninger i støbeskeen.

" Når ca. 40 pct. af befolkningen individuelt har aktier, og 
lønmodtagernes pensionfonde i høj grad anbringer penge i aktieselskaber,
 så skal den almindelige mand være sikker på, at der tages ordentlig
 hånd om hans sparepenge, " siger Erlings Olsen og henviser til 
rækken af skandaler og tabte millioner i store danske børsnoterede 
selskaber. Ansvars-placering " Man kan ikke længere sige, det er 
enkeltstående tilfælde, og det har været svært at placere ansvaret i 
de enkelte tilfælde. Derfor skal reglerne strammes, " siger 
S-ordføreren.

S arbejder på at følgende forslag skal gøres til lov eller krav fra 
Fondsbørsen:

Ny revisor hvert femte år. Ingen kan være revisor for et børsnoteret 
selskab i mere end fem år, så skal nye øjne se på det. 
Revisorfirmaerne slipper ikke med at rokere rundt på revisorerne 
internt i deres firma.






===1088===



Kampangpetch, hvor dansetruppen kommer fra, kaldes også " bananlandet "
. Her gror store bananer, som siges at være de mest velsmagende i 
hele Thailand. På det lokale seminarium har man skabt en dans, som 
viser, hvordan bønderne dyrker bananer og høster dem.

Dansetruppen har banandansen med i programmet, hvor "Mellem-Os"-læserne 
også kan glæde sig til den religiøse trommedans eller optrinnet over 
traditionen i Kamphaengphet, hvor folk ofrer gule gevanter til munkene 
den nat i november, hvor det er fuldmåne. Sådan kommer De med ... i
 Folketeateret søndag den 16. august kl. 19.00:

Ring til Folketeaterets billetkontor på 33 12 18 45 fra mandag den 
3. august kl. 12-16. Billetprisen er 150 kr. pr. person. Beløbet 
inkluderer det flotte show samt spændende smagsprøver på thailandske 
specialiteter.

Når De har bestilt billetterne på telefonen, bedes De sende en check 
på beløbet samt en frankeret svarkuvert til: Folketeateret, Postboks 
154, 1005 København K. Mærk venligst kuverten " Thai ". Check og 
svarkuvert skal være fremme senest tre dage efter bestillingen.






===1095===



Forholdene var grufulde i DDRs eneste lukkede børnefængsel, som lå i 
Torgau ved Elben.

60 børn mellem 14 og 18 år var spærret inde hér, fordi de ifølge 
regimet havde udvist asocial adfærd i særlig grad og ikke lod sig 
afrette på mere normale ungdomsinstitutioner.

Bag høje mure med pigtråd fik " pædagogerne ", som i realiteten var 
fangevogtere, afløb for deres sadistiske tilbøjeligheder. Beretningerne 
om, hvordan børnene blev mishandlet, er hårrejsende.

Ifølge en officiel rapport fra bystyret var tilstandene i fængslet 
betydeligt værre end i normale DDR-fængsler for voksne. Materialet 
baserer sig dels på dokumenter, som det ikke lykkedes fængslets 
ledelse at destruere i tide, dels på vidneudsagn.

Mange børn forsøgte at undslippe rædslerne ved selvmords-forsøg eller 
ved at påføre sig selv kvæstelser for at komme på sygehuset. En 
dreng stak en jernstang op i endetarmen. En anden satte ild til sig 
selv. Andre slugte søm og glasskår eller skar pulsårerne op.






===1104===



" Hash er også narkotika. Det spolerer menneskers livskvalitet og 
ødelægger folk psykisk. Det er forbudt og bør være forbudt at besidde
 hash eller overdrage det, også hvis det sker gratis. Hash fortjener 
en lige så grundig politiindsats, som de hårde stoffer udsættes for 
andre steder i byen. "

På tre uger har politiet i og ved Christiania sigtet 123 personer 
for at besidde eller forhandle hash, 19 kilo samt 82.000 kr. er 
beslaglagt, og 165 kilo marihuana er høstet på Christiania. Men 
politiet har konstateret, at Christiania ikke lever op til sit gamle 
ry som hælercentral. Det er glædeligt, siger Annemette Møller, som 
kalder hashen for fristadens " egentlige svøbe ".

" Vi har nu forstærket indsatsen mod det åbenlyse hashmarked, og vi 
har fået positive tilkendegivelser om, at nogle beboere er tilfredse 
med vores indsats. Det er kræfter, som går ind for lovliggørelse af 
Christiania, og som indser, at fristaden ikke kan bygge sin fremtid 
og sin økonomi på hashhandel.






===1117===



Med ny, stilfuld, sort-hvid vignet og Warhol-pasticher som 
studiescenografi har " Synnøve's " i efterårssæsonens første udsendelser
 på TV 3 fået fjernet de indledende ombæringers low budget-præg. Til 
gengæld har det på det sidste virket somom værtinden har presset sin 
egen bærende rolle yderligere  -  f.eks. i den omgang striptease, 
undertegnede desværre aldrig fik set.

Imellem tunge drenge fra sladderpressen og stærke piger som Maiken 
Wexøe og Lone Dybkjær optrådte Synnøve imidlertid en smule mere 
neddæmpet i gårsdagens show  -  måske fordi lakkjolen var så stram, 
at den knirkede, når hun gestikulerede for meget ! Temaet var sladder
, og det er typisk, at Synnøve er bedst, når hun er personligt 
engageret i stoffet; når hun bruger sit eget liv som følelsesmæssigt 
afsæt for de ellers kvikke, spontane bemærkninger. Så selv om det kun 
var Maiken Wexø, der kritiserede sladderpressens mål og midler ud fra 
sine erfaringer, var det derfor et af de programmer, hvor værtinden 
kom sikkert i mål efter et underholdende, veldrejet forløb uden 
kortslutninger undervejs.






===1125===



Ligesom ved alle andre former for takt &amp; tone gives der i det 
politisk korrekte sprogbrug udtryk for en bestemt verdensopfattelse, og 
PC-sproget bliver bevidst brugt som en spydspids til at ændre 
opfattelsen af den eksisterende verdensorden.

Et ægteskab, for eksempel, hedder på PC: hjemme-fængsling, legaliseret 
voldtægt eller legaliseret prostitution. Ligesom en hustru betegnes som 
ubetalt sex-arbejder eller hjemmefængslings overlevende. Med andre ord: 
det er ikke så yndigt at følges ad.

Et hustrubidrag kaldes tilbagebetaling eller erstatning, fordi der 
lægges vægt på, at modtageren er moralsk berettiget til at modtage 
pengene. En husmor er en hjemme-kunstner, hjemme-økolog eller ubetalt 
arbejdskraft. At være en hvid er slemt  -  PI for politically 
incorrect  -  men at være hvid mand er nok noget af det værste, man
 kan være. Ifølge den politisk korrekte hånd- og ordbog kan det ikke
 diskuteres, om en hvid mand i et racistisk, sexistisk klassesamfund 
er en undertrykker, for det er han. Per definition.






===1129===



" Jeg måtte finde på noget at lave i mit nye hjemland. Så jeg 
brugte min erfaring som keramiker til at få plads i kollektiver for 
kunsthåndværk. "

" Men det kan man ikke leve af, og det var også meget besværligt 
med alle de regler, som gjaldt i fællesskaberne, " fortæller Gladys 
Henriksen. Og på en ferie i Malaysia fandt jeg på, at starte en 
import af krukker. Jeg fik en aftale med en fabrik, der uden krav 
om forudbetaling leverede en container fuld af krukker. Det blev en 
overvældende succes. På en weekend solgte jeg 2000 krukker til private
, siger hun. "

Kopieret

Hun tog den stærke efterspørgsel som tegn på, at der måtte være så 
stort et marked for krukkerne, at hun kunne etablere en 
engros-virksomhed. Den forudsigelse har foreløbig holdt stik. I dag 
driver hun  -  sammen med Lise Ussing og Bente Grønlund  -  firmaet 
Kiki Design. En virksomhed med ni ansatte og en årlig omsætning på 
12 millioner kroner. Det svarer til et salg af cirka en kvart 
million krukker.






===1130===



I disse byer har der heller ikke været det monopol, som f.eks. 
Nordisk Film har haft i København. Et monopol, som nær havde kostet 
dem selv, biograferne og filmkunsten livet. I København er der faktisk
 kun seks premierebiografer tilbage. Det er et meget lavt tal for en
 hovedstad med over 1 mill. indbyggere.

Som på så mange andre områder synes firsernes fiksering af hurtige 
penge og overdreven ekspansion at være på retur. Man er nu langsomt 
ved at indse, at der skal andre boller på suppen for at lokke folk 
tilbage i biffen. Her synes især Metronome med biograferne Dagmar og 
Scala at vise en mere frugtbar vej, end Palads koncernen har kørt. 
Her køres kvalitetsprægede underholdningsfilm.

Endelig har succes'er som " Mit Afrika ", " Danser med Ulve " og 
den danske " Dansen med Regitze " vist, at der er et voksent 
publikum, som længes tilbage til biografernes illustrerede drømme. 
Hvorfor vil producenterne og biograferne ikke satse på et voksent 
publikum? Vi bliver trods alt alle voksne en dag.






===1138===



Ved udgangen af juni beskæftigede de danske industrivirksomheder 
korrigeret for sæssonudsving godt 270.000 personer. Det er 38.000 færre
 end på toppen af højkonjunkturen i 1986.

Der er lang tid til, at industrien igen kan gøre sig forhåbninger om
 at skabe 53.000 nye job på tre år, sådan som det skete fra 
1983-86. Erfaringerne fra dengang tyder samtidig på, at industriens 
beskæftigelse først begyndte at stige året efter, at den økonomiske 
vækst var kommet i gang.

Det er en almindelig erfaring, at behovet for flere varer i en 
økonomisk opgang i starten kan udfyldes uden udvidelse af 
virksomhedernes maskinpark og antallet af ansatte.

Således viser industriens halvårsdata fra Danmarks Statistik også i dag,
 at industrivirksomhederne ved indgangen til årets andet halvår har en
 ledig restkapacitet på 20 procent som først skal formindskes, før 
virksomhederne får behov for at udvide under en økonomisk opgang.

Ligeledes oplyser et flertal af de største industrivirksomheder, at 
ordrebeholdningerne ligger under det normale. Samtidig ligger lagrene af
 såvel råvarer som færdigvarer noget over det normale.






===1150===



Ved at varsle en debat i Parlamentet på onsdag om Maastricht-traktaten
, der skulle føre frem til en afstemning, ville premierminister Major 
tvinge oprørerne til at støtte regeringen. Hvis regeringen kom i 
mindretal, ville premierministeren gå af og måske endda udskrive valg, 
truede han.

Både de konservative euroskeptikere og oppositionspartiet Labour 
protesterede mod denne taktik. De mindede premierministeren om hans 
løfte om ikke at påbegynde den endelige ratificeringsprocess i 
parlamentet, indtil der var kommet en afklaring på Danmarks EF-udspil. 
Mange Labour-politikere, som ellers er tilhængere af Maastricht, mener 
også, at der i virkeligheden ville være tale om en tillidsafstemning 
for regeringen og ikke en egentlig afstemning om traktaten.

Fra nej til ja

De fleste af Majors modstandere måtte i går indrømme, at det danske 
EF-udspil nu gjorde, at de ikke længere kunne have indvendinger mod, 
at regeringen indledte ratificeringsprocessen. Enkelte euroskeptikere 
sagde endda, at de ikke længere havde tænkt sig at stemme imod 
regeringen under den kritiske parlamentsdebat i næste uge.






===1154===



Det er dog interessant, at samtlige kombattanter er nået til den 
erkendelse, at den politiske og administrative struktur i den 
offentlige sektor har betydning for lokal udvikling og fremgang. Næste 
skridt kunne være en accept af, at problemerne i hovedstadsområdet er 
specielle i forhold til Ærøskøbing og Sindal. Eller med andre ord, at
 det kan være rigtigt at indrette opgave- og byrdefordelingen af den 
offentlige sektor i hovedstadsområdet målrettet efter dette områdes 
udfordringer og mindre efter den opfattelse, at samme vilkår og 
forhold også skal gælde for Ærøskøbing.

Det er absolut nødvendigt med en diskussion om hovedstadsregionens 
styre, men foreløbig har bidragene næsten til det ulidelige været 
domineret af uopfindsomhed og manglende vilje til fornyelse. 
Udfordringen er ellers ikke til at tage fejl af. Der skal ud findes 
den model til struktur af den offentlige sektor, som kan danne skole 
for den kommunalreform, som også kan tænde lyset i andre områder af 
landet, hvor der er politisk vilje og evne til at gå nye veje for 
at skabe udvikling. Selv om det må betyde forandring.






===1162===



Endelig er det vigtigt at " geare " de danske projekter mod Phare, 
og gøre dem grydeklare til finansiering gennem de internationale 
institutioner, bl.a. Verdensbanken og Den Europæiske Udviklingsbank ( 
EBRD ), " siger Jens Erik Staalby, chefingeniør hos Birch &amp; 
Krogboe.

EBRD og Verdensbanken er ofte henvist til at bruge egne eksperters 
analyser og bedømmelser.

Men problemet er, at disse eksperter sjældent er teknikere eller 
ingeniører, men i de fleste tilfælde økonomer.

" Det har bankerne erkendt, og derfor går Østlandepuljen ind med 
individuel støtte til danske rådgiveres forundersøgelser for både 
Verdensbanken og EBRD, " siger Jens Erik Staalby.

Det sker gennem såkaldte Trust Funds, hvorigennem bankerne kan trække 
på danske eksperter til deres forberedelsesmissioner.

Et par eksempler: fjernvarme i Polen ( Danish Board of District 
Heating ), sundhed i Ungarn ( Danish Health Group og Sundhedsstyrelsen
 ), fjernvarme i Bulgarien ( Birch &amp; Krogboe og Dansk 
Energigruppe ). Dialog Fondene sikrer, at danske teknikere med danske 
støttepenge kan være med til at præge de internationale bankers 
kommende udbud af leverancer til Østlandene.






===1166===



Mere end hver fjerde medarbejder skal væk. Syv afdelinger skal sælges.
 Store aktieposter i tre provinsbanker skal afhændes. Direktøren er 
opsagt, og bestyrelsesformanden går. Der skal hentes 60 mill. kroner 
ved aktieudvidelser.

Det er situationen i Varde Bank, som i går  -  med en for branchen 
usædvanlig åbenhed  -  lancerede den plan, der skal redde bankens 
selvstændighed.

Den ny ordførende direktør Kaj Thomsen bekræfter, at man fra bankens 
side har haft følere til andre banker og snakket fusion.

" Men det har ikke haft karakter af forhandlinger. Vi har hele tiden
 sigtet på at få en lokal løsning, og den har vi også fået, " 
siger han.

Den lokale løsning er ni erhvervsfolk, som har dannet et vestjysk 
konsortium, der garanterer en aktieudvidelse på 60 mill. kroner.

Det blev nødvendigt efter et tredie kvartal med et minus på 232 
mill. kroner og efter soliditetsprocenten  -  som Kaj Thomsen udtrykker
 det  -  " kom noget nærmere på 10 procent, end vi bryder os om 
her i banken. "






===1168===



På lørdag skal danskerne mindes om, at det er godt at se danske 
film i biograferne.

Det Danske Filminstitut fyldte 20 år den 1. oktober og markerer det 
lørdag med en filmfest, hvor 75 udvalgte film  -  af de 240, som 
instituttet i alt har støttet i årenes løb  -  vises i 130 af 
landets 160 biografer.

Man vil kunne købe to billetter til én billets pris, og i en række 
Bilka- og OBS-butikker, hvor der i disse dage vises danske 
filmtrailere på video-storskærme, arrangeres filmquiz med fribilletter 
til danske film som præmier.

" Vi vil gerne profilere os og vise, at Det Danske Filminstitut ikke
 er en kedelig institution, " siger institut-direktør Bo Christensen. 
" Det er ingen hemmelighed, at danske films markedsandel har været 
faldende i de seneste år og nu ligger og rumler nede på 10-11 
procent. Med filmfesten, som vi arrangerer i et godt samarbejde med 
filmbranchen, håber vi at ændre på denne situation. "






===1169===



Et andet interesant punkt på listen over Clinton-seværdigheder er 
McClardÁs Bar-B-Que, hvor den senere præsidentkandidat samledes med sine
 venner på varme sommeraftener.

Alle kom naturligvis til " in-stedet " i bil, og ifølge den legende,
 som nu er under opbygning om byens nye stolthed, har Hot Springs 
hverken før eller siden set en Buick med så store halefinner som 
unge Clintons Naturlige lederevner

Bill Clinton boede først på addressen 1011 Park Avenue, hvorfra man 
kunne gå til byens bedste Hamburger Hangout. Men senere flyttede 
familien til en større villa i mere luftige omgivelser længere væk 
fra downtown.

Genboen fortæller, at Clinton allerede i drengeårene viste naturlige 
lederevner. " Jeg ved ikke, hvordan han gjorde det. Men han styrede 
de andre drenge, og de fulgte ham ", siger Margie Weger.

Kvarterets carporte rummer det ene store dollargrin efter det andet, 
som om tiden er stået stille siden 50erne. Det er ikke populært at 
købe importerede biler i denne del af USA, og mindre biler skiller 
sig virkelig ud i gadebilledet.






===1173===



Folkelig støtte " Orlando har forårsaget noget af en revolution i 
Palermo, " siger Antonio Cimino fra " Den Koordinerede Bevægelse mod 
Mafiaen ", en organisation, der er startet for at bekæmpe organiseret 
kriminalitet på Sicilien. " Han har umådelig stor støtte, især i de 
de fattigste kvarterer. "

" Jeg respekterer virkelig Orlando, " siger Michela Buscemi. To af 
hendes brødre er blevet dræbt af mafiaen, og hun vidnede i retten 
mod de mistænkte drabsmænd. " Han var den eneste, der rakte en hånd 
frem for at hjælpe mig. "

" Hvis Orlando forsvinder, ved jeg ikke, hvad der vil ske. Han er 
vort sidste håb, " siger Emilia Bonsignore. Hendes mand, der var 
medlem af Palermos byråd, blev myrdet for to år siden, da han 
prøvede at afsløre en kriminel transaktion til 192 mill. kr., hvor 
byrådsmedlemmer var indblandet.

Sådanne udtryk for folkelig støtte hjælper senator Orlando til at 
udholde " min vanskelige tilværelse ", som han beskriver det.

En anden kilde til styrke, siger han, er det pres, udenlandske 
regeringer lægger på Italien for at få løst dets problem med den 
organiserede kriminalitet.






===1174===



Hun så aldrig nogen nødplan og kendte ikke sit emergency-nummer.

Afbrudt af pauser, hvor hun blev stoppet af sin egen gråd, fortalte 
Anne Lisbeth Hammer om en stort set helt ny besætning om bord på et 
helt nyt skib, hvor arbejdet med at få gjort skibet klar til drift 
var så omfattende, at der ikke var tid til at koncentrere sig om 
sikkerhedsmæssige opgaver.

" Scandinavian Star " sejlede sin første tur fra Frederikshavn til 
Oslo 1. april 1990, og allerede inden denne tur havde Ole B. Hansen,
 direktøren i rederiet, gjort det krystalklart for besætningen, at 
skibet skulle være klar til at sejle med passagerer 1. april, 
forklarede tillidsmanden. Det blev sagt så bestemt, at man end ikke 
diskuterede at udskyde sejladsen.

Hun havde deltaget i et møde med Ole B. Hansen om bord på " 
Scandinavian Star " en af de første dage efter 1. april, men her 
blev sikkerheden overhovedet ikke drøftet. Det drejede sig kun om, 
hvordan man skulle få arbejdet gjort.






===1175===



I aften vil Silkeborg Hallen gjalde af råbet Moscow calling !, men 
det skal ikke forveksles med et nødråb fra det store kriseramte land 
i øst.

Tværtimod er det en af ruslands få succeshistorier, der optræder når 
rockgruppen Gorky Park indleder deres Danmarks-turné i de smukke søers 
by.

I morgen spiller Gorky Park i Ringsted og cementerer dermed den store 
popularitet bandet med eksplosionsagtig hast fik, da de hittede i 
Danmark med " Bang Bang " for små tre år siden. I sommeren 1990 
spillede Gorky Park på Roskilde Festivalen og flyttede samme år base 
fra Moskva til Dallas, Texas, hvor de forsøger at følge succesen fra 
debuten op. Overrendt område

Om det vil lykkes er svært at sige, for Gorky Park befinder sig 
stilistisk i et lidt overrendt område, hvor grupper som Def Leppard, 
Scorpions og Mötley Crue sidder på flæsket.

Men i hvert fald har Gorky Parks seneste udgivelse " Moscow Calling " 
vist sig at slå an herhjemme med sin refrainsikre melodiøsitet og 
hårdtpumpede guitarer af den blankpolerede slags.






===1181===



De sidste ugers valuta-uro har givet en effektiv belæring om, hvor 
skrøbelige vilkårene for det økonomiske samarbejde stadig kan være. Den
 usikkerhed, de sidste ugers uro har skabt, kan på lidt længere sigt
 betyde tab af 1.000'er af danske arbejdspladser.

Selv om den danske rente og valutakurs har klaret sig relativt godt 
under valutakrisen, så vil den internationale økonomiske afmatning, som 
nok bliver et resultat af uroen, have store konsekvenser for dansk 
eksport.

Drivkraften i dansk økonomi er eksporten, og et tilbageslag for 
eksporten har derfor store konsekvenser for den samlede samfundsøkonomi,
 herunder ikke mindst beskæftigelsen.

Det er frustrerende, at vi på trods af vores på mange måder 
succesfulde bestræbelser på at skabe en sund økonomi i Danmark, er 
for svagt stillede over for f.eks. en valutakrise i Europa. En 
valutakrise der skyldes, at andre lande ikke på tilsvarende vis har 
orden i samfundshusholdningen, og et valutasystem, der tilsyneladende 
endnu ikke er rustet til at sikre stabilitet på valutamarkederne.






===1182===



Han har både været værnepligtig og medlem af Hjemmeværnet. " Det 
skylder jeg mit land, " siger han, men indrømmer samtidig, at det 
ikke var realistisk nok, og at han gerne ville opleve " rigtig " 
krig.

" John " fortæller, at han for nogle år siden meldte sig til den 
franske fremmedlegion. Men efter seks måneders rekruttid havde han fået
 nok, og da den ny kontrakt som rekrutterne underskriver giver både 
dem og Legionen ret til at sige fra efter et halvt års prøvetid, 
rejste han hjem.

Siden trænede han tre år med en privat militær gruppe herhjemme. Hvem
 de er, vil han ikke ud med, men der er tilsyneladende tale om 
folk, der hverver lejesoldater for en amerikansk organisation.

" For at få mere rigtig kamperfaring og dermed chancen for et bedre 
job, besluttede jeg mig så, sammen med en kammerat, til at rejse til
 Bosnien, dels fordi de betalte godt, dels fordi jeg følte, at jeg 
hjalp nogen, der havde brug for hjælp. "






===1183===



Danskernes forbrug af smertestillende håndkøbsmedicin er så alarmerende 
stort, at det for mange er det rene misbrug, mener embedslæge Niels 
Agdal, Randers.

Forbruget af lægemidler som Kodimagnyl, Treo, Panodil og Pamol er nu 
så stort, at det svarer til, at hver dansker årligt i hele sin 
levetid indtager 160 piller.

" Folk spiser efterhånden smertestillende medicin som syrlige drops 
eller som en slags kosttilskud. Det er betænkeligt, for håndkøbsmedicin
 er nu engang ikke ufarligt, " siger Niels Agdal, idet han henviser 
til, at dødsfald som følge af salicylsyreforgiftninger steg fra 5 i 
1980 til 23 i 1989. Omkring halvdelen af tilfældene var selvmord.

Danskerne indtager årligt ca. 400 ton aktivt stof  -  Acetylsalicylsyre
 eller Paracetamol  -  " og den mængde må tages som udtryk for 
misbrug, " siger Niels Agdal.

Han bad en almindelig fredag i september de fem apoteker i Randers 
med 65.000 indbyggere om at registrere det totale salg af 
smertestillende medicin. Der blev solgt 31.632 tabletter  -  og flere 
apoteker tilkendegav, at de den dag solgte usædvanligt lidt 
smertestillende.






===1190===



Finansforbundets formand, Søren Dalmark, var da også helt med på, at 
der skal lægges strategi imod fremtidige massefyringer. I sin beretning
 sagde han, at Finansforbundet vil lægge op til " kontakter og 
diskussioner " både lokalt og mellem forbundet og Finanssektorens 
Arbejdsgiverforening.

" Formålet er naturligvis at finde ud af: Hvad er det rigtige niveau
 for antallet af ansatte? Hvad er det rigtige niveau for, hvordan vi
 skal betjene vore kunder? Hvad er det rigtige niveau for, hvor 
mange penge, vi skal tjene? " spurgte Dalmark.

Her vil han også involvere kunderne. Søren Dalmark foreslog, at 
medarbejderne " profilerer sig som kundernes ven ".

" Vi har hidtil stået last og brast med vore ledelser og forsvaret 
deres dispositioner. Men nu bør vi i stedet alliere os med kunderne. 
Vi må spørge dem, hvad de vil have, og hvad de vil betale for det 
", mente han.

En sådan alliance vil også kunne bruges ved overenskomstforhandlingerne 
i 1993, hvor nye tryghedsaftaler ventes at blive et af hovedemnerne, 
mener Dalmark.






===1206===



Eddie Carbone, italiensk-amerikansk havnearbejder i New York. Et stort 
brød. Naiv, primitiv, enkle følelser.

Følelser, som han ikke kan beherske, og som derfor driver ham ud i 
en situation, hvor han optræder som forræder, angiver, stikker. En 
forbrydelse  -  ikke i juridisk, men i moralsk forstand. Og han 
betaler for den med sit liv.

Arthur Millers skuespil " Udsigt fra broen " er et moderne 
passionsdrama. Passionen i Eddie Carbones tilfælde gælder den niece, 
der er opvokset hos ham som en datter. Og som så mange fædre kan 
han ikke tåle, at datteren " svigter " ham for at gifte sig med 
den mand, hun elsker.

Manden er fætter til hans kone, illegal italiensk immigrant. Sammen 
med sin ældre bror har han søgt husly hos familien Carbone. Og for 
at forpurre datterens ægteskab angiver Eddie de to flygtninge til 
politiet. Det er denne handling, storebroderen mener, han må hævne. Et
 drama  -  en duel  -  der ender med døden.






===1214===



" hold op og hold ud .. ! " prøvekøres i første omgang på Bornholm
, hvor de skønsvis 3.000 storrygerne fra på mandag kan ringe til 
gratisnummeret 80 30 31 30 og få hjælp af et hold frivillige 
eksrygere. Om cirka et år skal systemet så ud til resten af landet.

Tidligere tobakskampagner har haft en tendens til at betragte rygere 
som én stor, røgfarvet masse. Men vil man have fat i storrygerne, må
 man forstå, at deres afhængighed af tobak og vanskeligheder med at 
sige farvel til den varierer fra person til person, siger formanden 
for Tobaksskaderådet, overlæge Poul Ebbe Nielsen:

" Og derfor er chancen for at gennemføre beslutningen om at holde op
 større, når man får vejledning i at vælge en metode man selv går 
ind for  -  og samtidig får hjælp til at holde ud. "

At mange rygere er lede og kede af tobakken, det er der ingen tvivl
 om, siger Poul Ebbe Nielsen:






===1217===



Vi har alt for travlt. For de fleste går dagen uden pauser. Af sted 
til skole, arbejde, sport eller leg. Ud at købe ind. Kun ved 
middagsbordet har man en chance for at være sammen.

Derfor er det nok værd at gøre noget ud af husets spiseplads, så 
man her får en hyggelig stund.

Der er en tendens til ikke længere at nøjes med den lille krog i 
køkkenet. Man har spisestue eller i hvert fald en rar plads i en 
rolig del af stuen.

Kender vi ikke alle nogle steder, hvor man med glæde sidder længe 
til bords og ikke bare ønsker at komme ind til de gode lænestole? 
Det har både noget med stolene og bordet at gøre  -  og pladsen 
udenom. Passe sammen

Det er vigtigt, at bord og stole passer sammen, ikke bare i udseende
, men også i mål. Det er ikke sundt at sidde med løftede skuldre 
for at nå maden eller krumbøjet ved et for lavt bord.






===1224===



" Folk har været søde. Også bagefter. Andet kan jeg ikke sige. Der 
var altid noget at rive i. "

Men selv om livet aldrig blev det økonomiske " bummelumliv ", han 
havde drømt om, så blev det et ordentligt liv med børnene og den 
uundværlige kone, Ellen. Det er det stadig.

Han smiler stadig sit brede smil, han må stadig ud og bruge sine 
hænder, og i et 66 år gammelt liv, hvor glæderne er flere end 
bekymringerne, er det to dagligdags og samfundsskabte ting, der 
irriterer. Han er invalidepensionist og arbejder 200 timer om året i 
sønnens tømrerfirma. Han vil gerne hjælpe mere, men må ikke, og hans 
kone Ellen, som altid har blandet sig, når Chris skulle sige noget, 
gør det stadig.

" Jamen, det er da fortvivlende. Nu må man ikke engang hjælpe sine 
børn længere. "

Det andet: " Jeg har altid haft det sådan, at når man gik på gaden
, så lettede man på hatten og hilste. Det gør man ikke mere. Det 
er s'gu ikke moderne at sige go'morgen længere. "






===1228===



" Det hjælper ikke noget at tro på, at Danmark kan opføre sig som 
et lille fornærmet barn i de kommende forhandlinger og tro, at de 
andre lande fuldt ud vil acceptere vores krav, " sagde han. Han 
mente samtidig, at det nationale kompromis er gået for langt med at 
tilgodese nej-sigernes interesser, og at han fuldt havde opbakning fra 
vælgerne i sit bagland til at påpege dette.

Tove Nielsen sagde, at hun havde diskuteret spørgsmålet om sin 
holdning til resolutionen med Venstres formand, udenrigsminister Uffe 
Ellemann-Jensen, men hun ville ikke afsløre, hvad han havde sagt: " 
Det hører til partilivets privatliv, " mente hun. Ingen genforhandling

I resolutionen fra EF-Parlamentet slås det fast, at der ikke kan 
blive tale om nogen genforhandling af Maastricht-aftalen, at de danske 
særkrav strider mod ånden i unions-aftalen, og at der ikke kan blive 
tale om noget EF " a la carte "  -  d.v.s. at de enkelte EF-lande 
ikke blot kan vælge de dele af EF-samarbejdet, som de synes om.






===1229===



Karadzic sagde, at den forestående, strenge vinter samt indbyrdes 
aftaler mellem de velbevæbnede serbiske og kroatiske minoritetsgrupper 
på bekostning af muslimerne ville fremskynde en afslutning på 
konflikten.

Sarajevo Radio meddelte, at den muslimsk-kontrollerede by Gradacac i 
det nordlige Bosnien-Hercegovina i løbet af dagen blev udsat for et 
serbisk infanteriangreb. Angrebet kom efter, at byen natten igennem var
 blevet ramt af 400 raketter.

Ifølge radioen satte de serbiske styrker også en offensiv ind mod 
Tuzla, Olovo, Tesanj og Travnik  -  alle byer i et 
muslimsk-kontrolleret område i det nordlige Bosnien-Hercegovina, der 
skrumper ind dag for dag.

Travnik, hvor flere tusinde flygtninge har søgt ly, blev i løbet af 
onsdagen udsat for intensiv artilleribeskydning, oplyste radioen. Fornyet
 blokade

I Bruxelles besluttede NATOambassadører onsdag at bede organisationens 
militære planlæggere om at lave et udkast til en stramning af 
blokaden mod Rest-Jugoslavien, der beskyldes for at holde krigen i gang
 ved de fortsatte landerobringer i Bosnien.






===1251===



Kurset, som kombinerer tre sanser: syns-, høre- og følesansen, udbydes 
normalt på Tasteskolen i København, og her har 24 dansklærere fra 
gymnasiet fået undervisning siden foråret. Nu videregiver de talenterne 
til eleverne  -  som er vilde med det.

" Når man begynder at kunne det, er det bare vildt morsomt. Det er 
meget nemmere og hurtigere at skrive med ti fingre end med to, " 
mener Filip Willemoes. Han er en af " eksperterne " fra 4. klasse, 
der allerede har overstået de obligatoriske 25 timers undervisning.

" Jeg tænkte, at det her lærer jeg bare ikke. Jeg opgav næsten på 
forhånd, men efter en uge gik det bedre, " supplerer Ulrik Holst 
Hansen; og Marie Louise Løvgren sender en taknemmelig tanke til " 
benzinen "  -  det slik, som lærerne delte ud for at holde modet 
oppe.

Lidt forkælelse skulle der være plads til, for " man får kuk i 
hovedet " af at sidde fra otte til elleve hver morgen i to uger og
 bare taste de samme bogstav- og talremser. Til gengæld er det nu 
sjovt at sidde og skrive på maskine derhjemme, siger de samstemmende.






===1253===



" Jeg kunne anlægge retssager, men så ville jeg samtidig ødelægge mit
 liv, og det ønsker jeg ikke at gøre. Jeg har aftalt med min kone,
 at nu vil vi se fremad. "

Har du nogle planer for fremtiden?

" Nu er jeg passiv investor. Jeg tror ikke sådan, som det ser ud 
i dag, at jeg kommer ind i byggebranchen igen.

Den er alt for svær i dag, og der står alt for mange tomme 
bygninger. "

Hvordan føles det, nu hvor sagen er slut?

" Vi er ikke bitre, men sagen har afbrudt 10 år af mit liv.

Men sagen har blandt andet lært mig at sortere mennesker.

Du lærer, hvem der er dine venner. " Milliontab

Da du i foråret fik udbetalt overskuddet fra din personlige konkurs, 
betalte du frivilligt en del af beløbet videre til kreditorerne i 
Danske Fabrikshaller.

Men trods betalingen har kreditorerne jo stadig haft milliontab på 
sagen?






===1255===



Min opgave var klar: der skulle lægges pres på Danida og dermed 
Bhutans regering for at få standset forfølgelsen og dermed 
flygtningestrømmen.

Jeg udarbejdede derfor en artikel, der først og fremmest kritiserede 
Danidas fortsatte engagement i et land, der systematisk forfulgte 
halvdelen af befolkningen. Artiklen blev sidst i maj sendt til 
Jyllands-Posten, Berlingske Tidende og Århus Stiftstidende. Desuden skrev
 jeg til udenrigsministeren i et beskedent håb om, at man var 
interesseret i en øjenvidneberetning.

Ugen efter fik jeg en standardafvisning fra Jyllands-Posten. Århus 
Stiftstidende svarede, at man ikke var interesseret, idet en 
medarbejder alligevel snart skulle til området. Berlingske Tidendes 
afslag kom først seks uger senere og lignede til forveksling afslaget 
fra Jyllands-Posten.

Udenrigsministeren svarede et par uger senere. Han mente situationen 
var i bedring, og at flygtningestrømmen i øvrigt var aftaget. 
Nogenlunde samtidig fik jeg meldinger fra flygtningelejrene, at antallet
 i lejrene nu var steget til over 40.000, og at overgrebene inde i 
Bhutan var intensiveret.






===1259===



Men er den nu også det? Ikke nødvendigvis, siger adjunkt, cand. psych.
 Dion Sommer, Institut for Psykologi ved Aarhus Universitet. Og 
i hvert fald kan vi ikke måle kvaliteten af vore dages barndom ud fra
 de normer, der gjaldt dengang, vi selv var børn.

" Børns vilkår har ændret sig så meget de seneste år, at vi faktisk
 ikke har noget sammenligningsgrundlag, " siger han.

" Vor opfattelse af, hvad børn har godt af, stammer fra en anden 
tid. Det betyder i virkeligheden, at vore kulturelle forestillinger om 
barndommen bliver en slags spændetrøje, en form, der ikke passer, og 
hvor vi så skærer de stumper fra, der hænger udenfor  -  i stedet 
for at udnytte og glæde os over de nye muligheder.

Vores forhold til barndommen bliver defensivt, præget af bekymring og 
ængstelse. Vi vurderer vores egen indsats ud fra nogle 
idealforestillinger, som vi ikke føler, vi kan leve op til.

Vi glemmer helt at se på de historiske perspektiver, på de kulturelle
 og samfundsmæssi ge forandringer.






===1265===



Den amerikanske valgkamp er gået ind i sin afgørende fase, og for 
folk, der vil påstå, at politik er en snavset affære, er der masser 
af argumenter at hente i den måde, hvorpå de tre kandidater optræder 
over for hinanden. Der bliver just ikke taget med fløjlshandsker i 
disse døgn, da det skal afgøres, om demokraten Bill Clinton virkelig 
har et forspring foran den siddende præsident, republikaneren George 
Bush, og om den uafhængige Ross Perot kan trække så mange stemmer, 
at han forskyder resultatet, der jo drejer sig om, at nummer ét i 
hver delstat tager alle valgmandsstemmerne. Det er den valgmatematik, 
der siger, at man godt kan blive amerikansk præsident uden et flertal
.

Af de to hovedkandidater har Bill Clinton forsøgt at gøre det til en
 sagsorienteret valgkamp, baseret på republikanernes skatte- og 
erhvervsøkonomiske fiasko, mens George Bush omvendt har søgt at gøre 
den personorienteret ved at sætte kraftige spørgsmålstegn ved Bill 
Clintons egnethed, først og fremmest på baggrund af hans 
værnepligtsvægring og anti-holdning i Vietnamkrigen.






===1270===



Selve operationen foregår ved, at man via en såkaldt artroskopi kigger
 ind i Dronningens knæ for at få et overblik over, hvor stor 
læsionen er. Herefter tildanner man menisken ved at slibe af der, 
hvor den er læderet. Brusken kan eventuelt også glattes af. Begge 
operationer kan foregå ambulant og kræver altså ikke nødvendigvis 
sengeleje.

Skulle nogen tro, at det er fordi Dronningen er overvægtig, kan jeg 
afvise dette.

Mere sandsynligt er det, at Dronningen fra ungdommen har haft blød 
brusk. Og de forskellige fald, hun har haft, bl.a. i Rebild Bakker, 
kan medføre, at hun har vanskeligt ved at styre de bløde knæskaller.

Men når hun får opereret knæet, slipper hun for smerten.

Det kræver dog, at hun laver en specifik træning af lårmusklerne med 
strækøvelser over en pølle, " siger ortopædkirurgen.

EKSPERT PÅ OMRÅDET

Han har gennem mange år arbejdet sammen med den ortopædkirurg på 
Ortopædisk Hospital i Århus, som skal operere Dronningen.






===1276===



Men ikke førend i 1969 gjorde han noget ved pladeindustrien. Det var 
det år, hans første LP, " With A Little Help From My Friends ", 
udkom. Hans udgave af Beatles-hittet blev en succes. Senere har han 
taget idé en op igen og indspillet Lennon/McCartneys " She Came In 
Through The Bathroom Window " og " You've Got To Hide Your Love 
Away ", som er med på " Night Calls ", det 17. album han har 
udsendt på de snart 25 år i pladebranchen.

Det helt store skub i karrieren fik Joe Cocker egentlig først i 1982
, hvor han modtog en Grammy for medvirken i " bedste duet ". 
Duetten var kærlighedstemaet, " Up Where We Belong fra filmen " An 
Officer &amp; A Gentleman ", og han sang den sammen med Jennifer 
Warnes.

VIND BILLETTER

Det medførte, at Joe Cocker fik flere tilbud om at levere sange til 
film. Bl.a. den ret så dristige film " 9 1/2 uge ". Hans bidrag 
til denne berømte og berygtede film var næsten lige så dristigt som 
filmen, " You Can Leave Your Hat On " hed det. I dag kan man finde
 ham på seks film-soundtracks.






===1277===



Knæet er også årsag til, at Dronningen endnu ikke ved, om hun kan 
gennemføre sin årlige skitur i Norge. Foreløbig er den planlagt til 
medio marts.

100.000 HÅNDTRYK

I årene som regent har Margrethe ikke ligget på den lade side. Hun 
har bl.a. modtaget titusinder i audiens og har på 20 år trykket op 
imod 100.000 i hænderne, har rejst jorden rundt utallige gange med 
besøg i hver en verdensdel. Indien er et af de få, store lande, hun
 endnu har tilgode.

Regenten deltager i et hav af af arrangementer. Der har ikke været 
under 5.000 af slagsen, hvor Margrethe ikke har været æresgæsten.

Dronningen er meget interesseret i, hvad der foregår ude i verden. 
Den interesse deler hun fuld og helt med sin mand prins Henrik. I 
20 års-perioden, hvor Margrethe og Henrik har været regentpar, har de 
været på 27 statsbesøg. Dertil kommer en lang række forskellige 
mere eller mindre officielle rejser.






===1284===



SAS AFVISER

Svenske og norske aviser mente i går også at vide, at Stefan 
Rasmussens dage som helte-pilot var tæt på at være forbi. Men også 
det afvises af SAS, også selv om en norsk avis havde SAS-bossen Jan 
Carlzon som kilde. Han skulle efter en radio-udsendelse i svensk radio
 have sagt, at " den som er helt i dag måske er noget andet 
i morgen. "

" Den udtalelse er i følge Jan Carlzon selv fremsat under en 
diskussion om faren for, at medier drager for hastige konklusioner. 
Den har ingen forbindelse med årsagen til flystyrtet.

I øvrigt må ingen i SAS udtale sig om en eventuel årsag, før 
havarikommissionen er færdig med dens undersøgelser.

Men i det materiale, jeg selv har set fra kommissionen, er der ikke 
så meget som en antydning af, at Stefan Rasmussen skulle have gjort 
noget galt, " siger informationschef i SAS, Troels Rasmussen.

De tekniske chefer i både Danmark og Sverige forstår heller ikke, 
hvor rygtet kommer fra:






===1289===


  
( 3 stjerner ) " Karlsvognen ". Dansk. Premiere i 10 biografer over 
hele landet.

" ROLIG " betyder morsom på svensk. Det er et af de ord, vor 
danske hovedperson kommer galt afsted med i " Karlsvognen ", der 
imidlertid hverken rigtig er det ene eller det andet: rolig nok eller
 morsom nok.

NOGLE gange er den så dvælende, at det er lige før den går i stå. 
Andre gange har den så travlt med at fortælle, at man bliver vildt 
forvirret.

MAKKERSKABET mellem den danske filminstruktør, Birger Larsen, og den 
svenske forfatter, Ulf Stark, begyndte med " Lad isbjørnene Danse " 
 -  det gav en Bodil for bedste danske film i 1990. Nu fortsætter 
det med " Karlavagnen " som Ulf Starks børnebog hedder på svensk, 
hvor der er et ordspil i, at der ligger et pigenavn gemt i 
stjernebilledet. Ved oversættelsen til " Karlsvognen " tabes en del af
 magien. Og sådan er det også med filmen: fortryllelsens stjernestøv 
er blæst bort i banan-røg !






===1292===



" At vi  -  altså først og fremmest jeg  -  ikke har været 
opmærksomme på det pres, som har hvilet på de nye spillere. Ustraffet
 skifter man ikke hele otte spillere ud fra sidste år. "

Men I har også fået en stærk tilgang?

" Det er faktisk det, som er problemet. Ikke at vi har fået dem, 
men at de lidt " afsindige " ikke er med mere. Jeg tænker på for 
eksempel Henning Dons, John Winther og Mikael Kold. "

Hvad havde de, som nu savnes?

" De var så rutinerede, at de ikke accepterede et nederlag, før 
kampens sidste fløjt. Og de var formidable til at hjælpe de unge 
spillere i modgang. Ikke mindst John Winther. Ham savner jeg virkelig.
 " " LANGE " SULTER

Har du fokuseret for meget på John Jacobsen?

" Hvis jeg har gjort det, har jeg i hvert fald gjort det på den 
forkerte måde. Det skal ikke glemmes, at det var " Langes " skyld, 
at vi overhovedet nåede semifinalen i Europa Cup'en. Han spillede 
nogle fremragende kampe for Kolding før jul. "






===1300===



Men der er andre i familien, der kan. Nu er det lillesøster, 
Jennifer Tilly, der spøger i kulisserne.

Det behøver ikke at være en ubetinget fordel, selv om Meg Tilly fik 
skabt sig noget af et navn  -  specielt med filmen " Gensyn med 
vennerne " og senere " Valmont ".

Faktisk  -  efter at Jennifer Tilly, der er et år yngre end sin 
storesøster Meg, også er begyndt at gå efter de lidt tungere roller 
 -  har de nærmest stødt hovederne sammen, når der skulle besættes 
roller.

" Det er sket, at vi begge er gået efter den samme rolle og så 
begge to er bakket ud igen, så det er endt med, at en helt tredje 
har fået rollen, " siger Jennifer Tilly, der mest er kendt for sine 
lidt mere vovede roller.

" Da jeg skulle prøve at få min første filmrolle ( Moving Violations
 ), mødte jeg op i en meget stram kjole. Jeg tænkte: Det er det 
her, Hollywood vil have, de skal synes, man er sexet. "






===1302===



" Vi ses i Helvede ! " svarede han hende og tog op på skolen for 
at tale med hende. Forinden drak han 10-15 øl og en kvart flaske 
Gammel Dansk.

Kort efter at de var blevet alene på hendes værelse kom de op at 
skændes. Dan M. greb en brødkniv på bordet.

Da hun bad ham om at lægge kniven, sagde han, at han aldrig kunne 
finde på at gøre hende noget. Men da hun alligevel forsøgte at tage 
kniven fra ham, slog det klik for ham. KNIVEN BRÆKKEDE

" I aften er der tre, der dør, " sagde han og gik amok med kniven,
 der brækkede under de mange hårde hug.

" Jeg ville skræmme hende, " forklarede den 19-årige i 
grundlovsforhøret. Men politiet er ikke i tvivl om, at det var et 
drabsforsøg. Igen og igen huggede og skar den unge mand i sin 
kæreste.

" Det var et rent tilfælde, at han ikke slog hende ihjel, " mener 
kriminalinspektør Chr. Petersen.






===1306===



Dronningen har to gange før i sin regeringstid holdt bal for et 
bredt udsnit inden for kunstens verden. Det var i 1976 og i 1985. 
Kunstnerne behøver ikke at frygte, at de ved den lejlighed selv skal 
levere et nummer. Livgarden spiller taffelmusik, og der skal danses 
lancier. Hvem der skal spille op til dans, skal helst være en 
overraskelse.

PRINSERNE ER MED

Kronprins Frederik og prins Joachim, der i denne weekend kommer hjem 
fra Malaysia, hvor de har været på ferie med deres far prins Henrik,
 skal også med til ballet. Prins Henrik kommer først om en uge hjem
 fra Malaysia, hvor han skal sejle.

Af de mange andre, der glæder sig over hoffets invitation kan nævnes 
balletdanserne Alexander Kølpin og Rose Gad, operasanger Guido Paevatalu
 og hans kone Susanne Rolind, Eva Deichmann på Det Kgl. Teater, der 
har arbejdet meget sammen med Dronningen i forbindelse med Dronningens 
sceneografi på " Et Folkesagn ", og Margrethe har i den sammenhæng 
heller ikke glemt sine kolleger, sceneografen Lars Juhl og Jens Jacob 
Worsaae.






===1307===



" Da vi begyndte indspilningen af " Chicism ", havde vi egentlig 
tænkt os, at vi ville bruge hip hop-genren som udgangspunkt, men vi 
fandt hurtigt ud af, at vi er bedre til at spille musik med rigtig 
instrumentering, fremfor at bruge tonsvis af trommemaskiner og 
computer-sampling.

Det lød bare ikke som Chic. Så med fare for at blive beskyldt for 
at være retro og gammeldags holdt vi os til vores koncept, som er 
fun-music, musik der kan danses til, " siger Nile Rodgers.

MÆRKE SUSET

" Vi behøver ikke længere sælge 10 mill. albums, og sidde og studere
 charts og hitlister med angsten for at falde igennem. Vi har lavet 
" Chicism ", fordi vi gerne vil ud og turnere, stå på scenen og 
mærke det der sus. På en måde er vi vendt helt tilbage til vores 
udgangspunkt med det ny album, der skriger efter at blive trykket af 
live  -  så forhåbentlig kommer vi tilbage til Danmark til sommer, " 
siger Bernhard Edwards.






===1319===



ODENSE: " Det er totalt meningsløst og uforståeligt. "

Sådan reagerede seks kvindelige studerende på Odense Universitet i går 
efter mordet på Betina Jørgensen Kjær, 20, ved Ungbo-kollegiet i 
Vindegade i Odense.

De kendte alle Betina Jørgensen Kjær som en yderst sympatisk, flittig 
og meget dygtig pige. De havde læst på samme hold ( M 17 ) med 
hende siden efteråret og er lige nu gået i gang med 2. semester af 
medicinstudiet  -  det studium, som Betina aldrig fik lov til at 
gennemføre på grund af den bestialske forbrydelse mod hende.

I går var der undervisning i kemi for M 17-holdet, og her bad lektor 
Gudrun Ploug-Sørensen om et minuts stilhed i auditoriet for at mindes 
den myrdede studiekammerat.

" Vi kendte Betina som en meget flittig og dygtig studerende. Hun 
var også beskeden, og hvis der var nogen, som ville have en 
hjælpende hånd af hende, så blev man ikke fejet af, " fortæller 
studiekammeraterne.






===1321===



" Jeg synes, det er flot, at Stefan Rasmussen får denne fornemme 
udmærkelse for sin indsats. Det er absolut noget at være stolt over, 
" siger formanden for Dansk Pilotforening, Eigil Kragh.

Prisen for Stefan Rasmussens flotte indsats ved nødlandingen er dog, 
at han med stor sandsynlighed aldrig kommer til at sidde ved roret i
 et cockpit mere, fordi han ikke føler sig parat til igen at tage 
ansvaret for flypassagerer. Men det behøver Stefan Rasmussen ikke ærgre
 sig økonomisk over.

Han er nemlig  -  ligesom alle andre SAS-piloter  -  dækket ind af 
forsikringer, og det er ikke småpenge, Stefan Rasmussen kan se frem 
til, hvis hans flycertifikat bliver inddraget af de danske 
luftfartsmyndigheder.

CERTIFIKATET FORSIKRET

For det første får han en halv million kroner i en engangssum, fordi
 han er dækket ind under det, der hedder " loss of license " ( 
tab af certifikat ). Denne engangssum kommer til udbetaling hos enhver
 dansk SAS-pilot, der mister sit certifikat af medicinske grunde.






===1325===



Og jeg er bange for, at italienerne fra Torino er de klogeste i det
 taktiske spil inden onsdagens kvartfinale i UEFA-turneringen på 
Gentoftes tætpakkede, men ikke særlig forbrugervenlige Stadion.

Skal man tro på italienerne  -  men det ska' man ikke  -  ja så er
 det lige før, de får os overbevist om, at de er lykkelige for at 
slippe fra besøget i Danmark med et beskedent nederlag.

TÅGESNAK

Det er naturligvis ren tågesnak.

Ikke én i Torinos rejseselskab tror på, de kan tabe i København.

Naturligvis eksisterer den risiko, at de feterede fodboldmillionærer, 
der jo ikke lægger skjul på, at ingen af de danske navne siger dem 
noget, kan finde på at undervurdere modstanderne, så engagementet 
bliver slattent og prisen for den fejltagelse større, end de bryder 
sig om.

Men problemet er teoretisk.

Italienerne ved, hvad udfordringen på Gentofte Stadion indeholder, og 
de bør  -  nøgternt bedømt  -  ikke komme i større vanskeligheder end
 de kan klare i kraft af kvalitet og træningstilstand.






===1327===



" Man sover jo tungt om morgenen, men braget vækkede mig, og jeg 
kunne pludselig høre, at det knitrede ovenpå, " fortæller Ib Oustrup 
til B.T..

Lynhurtigt kom han ud af sengen og op på første sal, hvor familiens 
fire drenge i alderen syv til 17 år lå og sov.

" Jeg råbte på børnene, og da jeg nåede op, var den ældste allerede
 vågen, og jeg fik alle børnene med ned i stuen i god behold, " 
siger Ib Oustrup til B.T..

Branden brød ud i lys lue ved 5.30-tiden søndag morgen i huset på 
Møn, og børnenes mor, Annette Laigaard, der er socialchef på Møn, 
måtte i første omgang skaffe sig selv husly hos naboerne, mens Ib 
Oustrup igen gik op på 1. salen.

" Jeg forsøgte at redde, hvad jeg kunne af værdipapirer og lignende, 
men måtte opgive, " siger Ib Oustrup, der fik anden grads 
forbrændinger på skuldrene og i ansigtet.

" I stedet måtte vi stå og se på, at flammerne raserede førstesalen,
 indtil brandvæsenet nåede frem efter små 20 minutter.






===1328===



Michael: " Ja, for jeg forstår stadig ikke, hvordan i himlens navn 
de kunne stemme os ned på en tredjesidste plads. Var vi blevet 
nummer fem-seks stykker, så lad gå  -  osse selv om vi jo næsten 
troede, vi skulle vinde.

Vi lærte nogle ting dernede, som jeg håber DR også har taget ved 
lære af.

Blandt andet skal man lave en fed video med super-lyd til 
præsentationsprogrammerne. Vi sendte en kopi fra finalen i Århus, og 
det lød så ækelt  -  ushh ! Det tabte vi meget på. "

Anders: " Og så må DR lære, at det ikke kan nytte noget bare at 
stille op med en god melodi, en god solist og et dygtigt kor. Varen
 skal sælges, koldt og kynisk. Svenskerne var helt utrolige. Hele 
holdet i designede Carola-jakker, cocktail-parties, der væltede alt, og 
en producer, som havde hele kamera-gangen klar i mindste detalje til 
det italienske TV. Sådan. Ingen fejl. Og se bare resultatet. "






===1332===



Polakkerne havde jo lagt hårdt ud og og drillet vore spilllere mere, 
end de brød sig om.

Men målmandsskiftet ændrede handlingsforløbet totalt.

Reserven Onyszko var " kold " og ikke spillet ind, da Jacob 
Kjeldberg og Jens Madsen på skift demonstrerede, hvad man kan opnå 
ved ihærdig træning i frispark.

To af de dødboldsituationer, der sjældent giver udbytte resulterede i 
et par flotte mål, da de med veludviklet sparketeknik kanonerede 
bolden forbi muren og udfordrede Onyszko.

Dem klarede han ikke.

Det virkede, som om han havde smurt handskerne ind i brun sæbe.

Han kunne ikke holde på bolden, og så sørgede Miklos Molnar og Peter
 Møller med deres sans for at være netop der, hvor de såkaldt løse 
chancer falder, for at få bolden skubbet over stregen.

PROBLEMER

Polakkerne fik ingen mål, men de spillede så hurtigt, opfindsomt 
individuelt og kollektivt, at det ikke kan udelukkes, at et dansk 
hold i samme opstilling kan få problemer i returkampen.






===1333===



Fundet af en halv snes nåle i kroppen på en to-årig pige har fået 
personalet på Roskilde Amtssygehus til at slå alarm til politiet.

Røntgenfotografier af den lille piges krop afslørede, at hun var 
blevet brugt som levende nålepude og blandt andet havde nåle i 
lungerne.

" Det er en mystisk sag, hvor de små nåle er stukket ind i pigens 
hals, håndled, på kroppen og i knæet, " oplyser kriminalinspektør 
Jørgen Juul, Roskilde.

WEEKEND-BESØG

Kriminalpolitiet efterforsker den uhyggelige affære som en sag om grov 
børnemishandling. Endnu ved man ikke, hvem der har pint den lille 
pige ved at stikke nåle i hende.

" Men det er næppe den to-årige, der selv har stukket nålene ind i 
sin krop. Det tror vi i hvert fald ikke på, " forsikrer 
kriminalinspektøren.

" Vi afhører den begrænsede personkreds omkring pigen og ved, at 
pigen har været på weekend-besøg hos sin biologiske far. Ellers bor 
hun hos moderen.

AFHØRT






===1336===



Dronning Elizabeths evindelige krav om royal ro i rækkerne anfægtede 
heller ikke hendes to svigerdøtre Diana og Fergie, da de under det 
fornemme hestevæddeløb i Ascot i 1987 optrådte " usømmeligt ".

Med andre ord de kyssede alt for mange kønne unge mænd og tog nogle
 af dem på bagdelen, ligesom de kåde prinsesser havde stor fornøjelse
 af at prikke til diverse mænd med deres paraplyer.

" Værdighed frem for alt ! " buldrede det ansete dagblad The Times 
på vegne af dronning Elizabeth.

DI I BIKINI

Men der skal nu heller ikke ret meget til, før man bliver dømt 
uværdig i det britiske kongehus. Et billede af Diana i bikini i 1987
 fik både presse og kongehus til at gå helt amok, for sådan fører 
man sig ikke frem som kongelig.

Vedvarende reprimander har hjulpet så meget som den berømte skrædder i
 helvede. Tilsidst begyndte den frustrerede Fergie at gå Diana i 
bedene og begyndte at gå i byen og rejse rundt i verden på egen 
hånd.






===1338===



Sådan mener drabsafdelingen i København nu, at bombe-attentatet mod 
Internationale Socialister skete klokken 11.32 i mandags.

Tekniske eksperter har nu slået fast, at eksplosionen skyldtes en 
meget kraftig bombe, og alt tyder på, at bomben blev afleveret af 
postbudet, der klokken 8.45 mandag lagde den tykke prøvekuvert i " 
Internationale Socialisters " postkasse.

BOMBE-KRATER

" Bordpladen på skrivebordet er pulveriseret, og bomben har lavet et 
dybt krater i gulvet nedunder. Det taler for, at bomben er 
eksploderet, da han har åbnet pakken, " siger kriminalinspektør Bent 
Hansen, drabsafdelingen.

Politiets teknikere har ikke fundet rester af bomben endnu, men 
kilovis af materiale, der er samlet på stedet, skal nu fin-sorteres 
og undersøges.

I går holdt politiets teknikere møde med sprængstof-eksperter fra Farum 
Kasernes ingeniør-tropper, men endnu kan politiet ikke sige, hvilket 
sprængstof der er brugt. Men der må være tale om sprængstof, der 
også giver en kraftig brandpåvirkning.

I dag holdes et nyt møde med andre sprængstofeksperter i forsøget på 
at fastslå sprængstof-typen.






===1339===



Udelukkes kan det imidlertid ikke, at omstillingsprocessen fra boblende 
europæisk eufori til flad dansk flegma, vil volde spillerne betydeligt 
større problemer, end 3'erne måske umiddelbart forestiller sig.

I den forbindelse er det værd at erindre om, at de feterede, 
københavnske UEFA Cup heltes koncentration, mod og mentale styrke i 
efterårets Superliga-grundspil slet ikke levede op til de samme 
spilleres præstationer på internationalt plan.

Går man bag kulisserne i B1903 forekommer revnerne i den blankpolerede
, udadvendte facade endog at være endnu mere iøjnefaldende.

Dispositionerne omkring placering af træningslejren i Paris, valget af 
middelmådige sparringspartnere op til den første kamp mod AC Torino og
 en farceagtige benyttelse  -  eller mangel på samme  -  af 
lejesvenden Ole Kjær, har unægtelig båret mere præg af amatørisme og 
discountløsninger, end af målrettet, sportslig professionalisme.

Det har været og er forsat B.T.s klare holdning, som nok så mange 
akademisk, udglattende forklaringer, udsendt fra den officielle 
førerbunker på Lyngbyvejen ikke ændrer.






===1340===



TILKNAPPET

Vinteren har været barsk og drøj for Brøndby-ledelsens ellers så 
velplejede image.

Efter at Bjerregaard havde fået udtalt, at sportsjournalister ikke er 
så gode til at læse fodbold-finanstal, begyndte dagbladet Børsen at 
tackle mesterklubben.

Senest har Børsen gravet så dybt i klubøkonomien, at den frygter for 
Brøndbys InterBank-ruin og for klubbens troværdighed.

Også Bjerregaards komplicerede private spekulationer i og omkring 
Brøndby IF er blevet hudflettet på en lidet flatterende måde.

Højfinansernes tidsalder i Brøndby IF har forvandlet en tidligere så 
åbenhjertig fodboldklub til en tavs, tilknappet erhvervsvirksomhed, der 
døgnet rundt vogter mistænksomt over sin store bankhemmelighed.

Præcis som Morten Olsen før hver Superliga-kamp våger og vogter over 
sin startopstilling til almindelig undren og irritation for Brøndbys 
tilskuer-kunder.

TROVÆRDIGHED

Brøndby er blevet den lukkede klub, der spekulerer stort uden for 
banen og småt indenfor.

Sidste uges juridisk pletfri, men moralsk diskutable " magtovertagelse 
" af Per Pedersen styrker næppe Brøndbys trængte image, men vil 
uvægerlig skærpe mistilliden til den blågule Superliga-supermagt.






===1350===



Og Hans musiksmag er de gode, gamle som Elvis og Tom Jones.

" Jeg forsøger altid at slå et smut til Vegas, når Tom optræder, " 
fortæller han. " Tom er bare cool, så ham vil jeg se. Han var 
Elvis' yndlingssanger, så kom ikke her ! "

Jason synes ikke altid, det er skægt at være berømt.

" Det værste er at blive forfulgt at teenage-piger. Hvis du bare 
skal skrive et par autografer, er det fint, men at blive jagtet ned 
ad gaden af dem er bare ikke sagen. Det er lyden, der er værst  - 
 lyden af de trampende fødder, der bare bliver højere og højere ... 
"

I Beverly må skuespillerne foregå de ungdommelige seere med et godt 
eksempel  -  ingen stoffer, druk og sexorgier, tak. Men privat er 
Jason Priestley absolut ingen duksedreng. Han både ryger, drikker og 
bander.

Men det får de tilbedende damer ikke at vide  -  medmindre en ond 
journalist sladrer ...






===1361===



Jeg synes, det er alt for enkelt og for dumsmart at skyde skylden 
på Richard Møller Nielsen.

Det er altså ikke ham, der spiller kampene.

Sandheden er  -  naturligvis  -  at vi ikke råder over samme 
spillerstab som i firserne.

Oven i købet har Ricardo det problem, at han i forårets tre 
testkampe ikke disponerer over de olympiske spillere fra U-21 holdet.

Fremtids-folkenes succes blokerer for en oplagt mulighed til at gå nye
 veje og prøve nye spillere før efterårets VM-kampe.

INGEN VM-BILLET

Det, vi så i Ankara, varsler ingen VM-billet til Danmark i USA om 
to år.

Vi tabte til et middelmådigt landshold, der har fået klø i læssevis 
de sidste to år.

Kampen afslørede med røntgen-blik, hvor vigtige Peter Schmeichel, 
Flemming Povlsen, Kim Vilfort og Kim Christofte er for Danmark.

Kun Henrik Andersen trak sig tilbage med et uplettet visitkort.

Han sørgede for friske fremstød, han turde og kunne noget.






===1364===



Det skulle ifølge H. P. Clausen være sket i slutningen af marts 1989
, hvor Ninn-Hansen rumsterede med et ønske om en kommissionsdomstol. 
Resultatet af samtalen var en klar advarsel mod at rode op i 
tamil-sagen. En advarsel som aldrig nåede frem til Poul Schlüter  -  
siger Poul Schlüter.

Hans totale afvisning af, at han fik disse informationer, rammer hans 
egen departementschef Peter Wiese meget hårdt, idet Wiese ikke har 
lagt skjul på, at han gentagne gange blev grundigt informeret af Poul
 Lundbæk Andersen  -  og har forklaret, at han videregav oplysningerne
 til " chefen " statsminister Poul Schlüter.

FORTALTE OM " KNASTERNE "

Poul Lundbæk Andersen mødtes med Peter Wiese 29. marts 1989, hvor 
Poul Lundbæk Andersen fortalte om alle " knasterne " i tamil-sagen. "
 Knasterne " var en gennemgang af alle de for regeringen farlige 
faldgruber  -  lige fra optakten over Ninn-Hansens påstand om, at 
regeringen stod bag ham, til den måde Justitsministeriet fik stoppet 
ombudsmanden på.






===1365===



Det har altid overrasket folk syd for grænsen, at man i Danmark 
kunne gennemføre en meget kort valgkamp.

Tre uger efter, at statsministeren har udskrevet valget, kan det 
gennemføres.

I Slesvig-Holsten skal vi bruge 70-90 dage for blot at klare de 
formelle ting. En valgkamp føres derfor over en lang tid. Den 
nuværende sluttede allerede i august 1991.

En anden overraskelse er ligeledes radioens og TVs valgudsendelser. 
Dette, at hvert parti får samme sendetid i TV og radio, forstår 
flertallet af vore tyske medborgere slet ikke. Minut- eller 
sekunddemokrati bliver dette hånligt kaldt. Udtryk jeg i øvrigt også 
har hørt nord for grænsen.

Jeg holder imidlertid af dette princip. Hvert parti, der opstiller, 
skal have samme chance, hvad enten det er et helt nyt parti, der 
aldrig har været repræsenteret i parlamentet, eller det er landets 
største parti eller regeringspartiet.

Her møder jeg hård modstand hos de store tyske partier, både hos CDU
 og SPD. Styrkeforholdet må være det afgørende, siger de begge. Det 
største parti må have de fleste udsendelser før et valg, og det 
mindste de færreste.






===1368===



" Jeg tror ikke, at en nordisk blokdannelse er en god idé. Jeg tror
 heller ikke, det vil kunne lade sig gøre, fordi vi på ganske mange
 områder, især inden for det økonomiske, ikke er særlig enige, " 
siger Uffe Ellemann-Jensen.

Men er støtten til Lars P. Gammelgaards nordiske tanker beskeden hos 
udenrigsministeren, er den det ikke hos Socialdemokratiet.

" Jeg tror ikke, der vil være den store risiko for, at samarbejdet 
vil ende i en blokdannelse. Der vil være områder, hvor de nordiske 
lande kan samarbejde og områder, hvor vi ikke kan. Så en samlet blok
 vil vi aldrig blive. Men jeg tror, at de fleste danskeres hjerte 
banker for et nordisk samarbejde, mens deres hjerne støtter 
EF-samarbejdet. I EF har vi muligheden for at forene hjertet og 
hjernen, " siger den socialdemokratiske formand for Markedudvalget, Ivar
 Nørgaard.

Statsministrene i de nordiske lande vil på en ekstraindkaldt session i
 Nordisk Råd til november fastlægge en linje for det nordiske 
samarbejde i EF.






===1371===



Den gode Gillan, der er en af de mest sande gentlemen, man kan møde
, tager også gerne den hårde tørn med rockklubberne endnu engang for 
at overbevise folk om, at hans rolle i rock'n'rollen langt fra er 
udspillet.

" Det tog mig syv år at få tingene på ret køl, efter jeg forlod 
Deep Purple første gang i 1973. Så lang tid kommer det ikke til at 
tage denne gang, men jeg og bandet skal lige have tid til at finde 
vores musikalske ståsted, " siger Ian Gillan.

" Det er helt fint at spille i de små klubber, fordi man ikke har 
nogen mulighed for at gemme sig i elektronik og båndmusik. Og så er 
der én væsentlig grund til, at jeg spiller i klubberne i øjeblikket: 
det ville se åndssvagt ud at spille på Wembley Stadion med 600 
betalende tilskuere, " griner Gillan.

BANDETS LÆRETID

Han betragter de sidste to år som bandets " læretid ", og både " 
Naked Thunder " og " Toolbox " som plader, der er lavet for at 
finde den rigtige stil.






===1372===



De har i fire uger i træk ligget på en førsteplads på Billboard i 
USA med singlen " Jump ", som udkom i februar.

Det er ikke en ny version af Pointer Sisters' gamle hit, ej heller 
et remix af Van Halens "Jump"-nummer, men derimod en helt ny hip hop
 sang, som rappes af 12-årige Chris Smith og 13-årige Chris Kelly.

DE BEDSTE VENNER

De to unge mænd er født og opvokset i Atlanta og mødtes, da de 
begyndte i 1. klasse. Dengang var de ikke ligefrem venner, men det 
kom efterhånden, som det gik op for dem, at de havde flere 
interesser til fælles, og i dag er de bedste venner.

" Vi er tvillinger, der ikke ligner hinanden ", siger Smith.

É n af yndlingsbeskæftigelserne er at gå en tur i parken og 
filosofere lidt over tilværelsen.

Det var i parken, den 19-årige producer Jermaine Dupri fik øje på 
dem.

" De havde bare dét, " fortæller Dupri. " Jeg vidste, at de kunne 
blive til et eller andet stort, så jeg gik hen og spurgte, om de 
kunne rappe. "






===1373===



To RS'ere

I forvejen har Ford allerede lavet en anden og lidt mindre raket, 
Escort RS 2000 med 150 hk.. Begge motorer er 4-cyl. og vandkølede 
2-liter twincamrmaskiner med 16-ventilet topstykke, men hvor den " 
lille " RS'er har motoren på tværs, har den hidsige udgave med 
Cosworth-topstykket motoren på langs.

Mens RS 2000 har en kvadratisk motor, det vil sige lige stor boring 
og slaglængde, er Cosworth-motoren overkvadratisk, boringen er noget 
større end slaglængden, og så er den forsynet med en Garrett 
turbolader og intercooler. Derfor ee der så meget mere rabalder på 
det permanente 4-hjulstræk med en kraftfordeling på 34:66 for og bag. 
Begge biler er udstyret med Fords egen 5-trins MTX75-gearkasse.

Forskellen på de to biler er, bortset fra det skrækkelige " hollandske
 udtræk " bag på Cosworth'en, transmissionen og visse udstyrsdetaljer, 
at RS 2000 har en fladere momentkurve end rallyraketten, der skal 
sparkes op i omdrejninger for få alle 227 hestekræfter i arbejde.






===1375===



JESS INGERSLEV kan det samme  -  det overrumplende, gale  -  og viser
 det flere gange. Han spiller med masser af selvironi på det iltre 
 -  som revyen godt kunne have brug for lidt mere af. Den 
håndværksmæssige udførelse er i top. Der er masser af hip i den, men
 den mangler lissom det sidste pift  -  også selv om den har herlige
 Tom McEwan, som kan pifte  -  ud mellem tænderne  -  og meget mere
: Blandt andet synge rock som en parodi på en opblæst koncertsanger.

MED så herligt et hold som dette: Therese Damsholt, Margrethe Koytu, 
Jess Ingerslev, Tom McEwan og Finn Nielsen  -  er det en skam, at 
der er så få af de numre, hvor de alle er med, der virkelig 
udnytter spændvidden i deres sammenlagte talenter. Det gøres heldigvis 
helt pragtfuldt til sidst. I en vild og gal og rivende original 
operette-parodi. Brødrene Price har komponeret romantisk musik og 
perverterede os dertil med en absurd tekst om blotteren, lokkeren, 
transvestitten og de to lystne småpiger i parken.






===1377===



Situationen er, at Lars Olsen endnu har det sidste år tilbage af sin
 kontrakt med Trabzonspor.

Men ikke desto mindre vrimler aviserne med forlydender om, at 
landsholdets anfører skulle være på vej til en af Istanbuls tre 
topklubber, Besiktas, Fenerbache eller Galatasaray.

" Jeg lægger ikke spor i denne rygte-regn, " siger Lars Olsen til 
B.T..

" Vi er midt i den mest hektiske " handelstid " i tyrkisk fodbold. 
Alle gætter alt om alle. Selv opdager jeg vist kun et fåtal af alle
 rygterne, fordi jeg kun en sjælden gang køber en tyrkisk avis af 
hensyn til TV-programmerne.

I sidste weekend spurgte min klub- og værelses-kammerat pludselig, 
hvorfor jeg ville til fransk fodbold. Det viste sig, at en avis 
mente at vide, at franske Lyon, som vi slog i den anden 
Europa Cup-runde sidste efterår, skulle være interesseret i mig.

Men som sagt: Mit faste holdepunkt er nu en gang min kontrakt på 
endnu et år i Trabzonspor, hvor jeg også befinder mig fortrinligt. "






===1378===



De kulhydrater, som optages langsomt i kroppen giver en god og 
langvarig mæthedsfornemmelse.

De gode kulhydrater findes i brød, korn, pasta, ris, kartofler, 
grøntsager og frugt. De skal indgå i ethvert måltid  -  og til 
mellemmåltiderne må de gerne være eneste komponent.

Mælk og smør

Fedtsyrerne deles op i mættede, fleurmættede og monoumættede typer. De 
skal indgå i lige dele i kosten. De fleste danskere spiser for mange
 mættede fedtsyrer, der findes i mejeriprodukter og kødvarer.

Fleurmættede fedtsyrer er indeholdt i majs-, vindruekerne- og 
solsikkeolie samt i minariner. Monomættede fedtsyrer findes først og 
fremmest i olivenolie og er i øvrigt den fedtsyre, der spises mest af
 sydpå, hvor de ikke forekommer så mange hjerte-kar sygdomme.

Fisk og fjerkræ

Protein forekommer hovedsageligt i protein, fisk og fjerkræ. Der er en
 tendens til, vi herhjemme får for meget protein fra forkerte kilder.
 Det skyldes vores alt for store forbrug af okse- og svinekød.






===1379===



Da hun således var i Berlin i 1960, blev hun foruden den officielle 
hyldest også mødt af folk, der hujede og piftede ad hende og kaldte 
hende landsforræder.

Præsten Gottfried Wiarda kom ind på emnet, da han under 
begravelsestalen sagde, at Marlene Dietrich også havde haft store 
sorger i sit liv.

" Frem for alt den sorg, det er ikke altid at blive forstået i sit
 fødeland, " sagde præsten med adresse til, at Marlene Dietrich af 
mange tyskere fejlagtigt blev opfattet som en landsforræder.

Præsten var dog ikke den eneste, der holdt en tale over den 
legendariske filmskuespillerinde. Skuespilleren og regissøren Maximillian 
Schell, der spillede sammen med hende i filmen " Dommen i Nürnberg "
, sagde, da kisten langsomt blev sænket i jorden, " Kære Marlene  - 
 velkommen hjem. Jeg tror, du ville have elsket de mange bifald ", 
med adresse til de godt tusinde mennesker, der uden for kirkegården 
havde klappet taktfast, da cadillac'en med hendes kiste ombord 
defilerede forbi.






===1381===



" Jeg ser frem til efteråret, hvor jeg kan flytte ind i min 
lejlighed, og hvor jeg kan få gang i studierne, få sat dagligdagen i
 system.

De mange og ledige timer har imidlertid givet mig ro til at overveje
 hele min situation.

Jeg ved, hvad jeg vil  -  har fået fremtiden på plads.

Til efteråret starter jeg på HH, og så er det planen, at jeg 
dernæst skal studere på Handelsakademiet for Eksport her i Århus.

Tiden i udlandet tiltalte mig. Og det er ikke umuligt, at jeg vender
 tilbage til udlandet. Under alle omstændigheder har jeg stadig en 
del kontakter i såvel Bruxelles som i Norwich, og det er selvfølgelig
 en mulighed, at jeg vil bruge de kontakter, når mit studium er 
færdigt. "

Henrik Mortensen har  -  som alle andre danske udlandsproffer  -  en 
pæn skilling på bankbogen.

Penge, som er investeret, og som den uheldige spiller ikke håber at 
røre de kommende år.






===1385===



ODENSE: Det gik helt grassat for OB i det fynske lokalopgør.

Landsholdsspilleren, Lars Elstrup, og Jens Madsen blev udvist. De mest 
rabiate tilhængere kunne heller ikke styre sig.

Dommeren, Villy Nielsen, måtte have beskyttelse af kontrollører for at 
slippe fri af truende OB-fans ved pausen og efter kampen.

" Sorte svin, sorte svin, " skreg omkring 30 fanatikere, mens 
kontrollørerne dannede kæde, så ingen slap igennem.

OB havde vundet rub og stub, syv sejre i træk, men i går styrtede 
det hele sammen.

" De striv'de " fik rø'e tæsk og rø'e kort.

En grusom aften for OB.

Jens Madsens udvisning i det 43. minut var diskutabel. Det lignede 
mere et hændeligt sammenstød end en bevidst handling, den såkaldte 
nødbremse, da OBeren stoppede Lars Larsen lige uden for feltet.

" Lars kantede sig ind foran mig. Jeg kunne ikke undgå at ramme ham
. Ingen af os rørte i øvrigt bolden, " forklarede Jens Madsen.

Til gengæld var der ingen tvivl om, at Lars Elstrup forløb sig. Han 
sparkede B1909s Ole Juel ned som en hævnakt 20 minutter før tid.






===1394===



Fem hundrede meter fra hjemmet blev Munni ramt bagfra af en personbil
 ført af en 30-årig kvindelig bilist. Den 15-årige pige kørte 
fuldkommen korrekt langs den hvide stribe i vejbanens højre kant.

Alligevel kørte den 30-årige kvinde fra området sin Toyota Carina 
frontalt ind i cyklisten, der blev slynget op mod forruden og var 
dræbt på stedet.

UOPMÆRKSOM

Den kvindelige bilist kunne ikke umiddelbart give politiet nogen præcis
 forklaring på, hvordan hun kunne overse den cyklende pige på det 
helt lige stykke vej. Men hun indrømmer, at hun i samme øjeblik som 
ulykken skete, havde sin opmærksomhed rettet mod en have på hendes 
venstre side. Haven er godt kendt i området for sin meget flotte 
anlæggelse, og netop nu står påskeliljerne i fuld flor.

Sekunder før sammenstødet var Munni blevet overhalet af skoleinspektøren
 på Centralskolen, som i en henkastet bemærkning sagde, at nu måtte 
de vist sætte farten lidt op for at komme frem, inden klokken 
ringede i skolegården.






===1399===



KOLDING: Så er den koldingensiske bilsælger Christian Christensen igen 
klar til at tage kampen op med partisanerne i Guatamalas jungle. 
Denne gang i følgeskab med Jørn Middelhede, ligeledes fra Kolding.

" Målet er en bestemt grotte, hvor Maya-indianerne har malet 
inskriptioner på væggen, " fortæller Christian Christensen, som rejser 
fra Billund til Guatamala på tirsdag.

Samme mål havde han for to år siden sammen med rejsekammeraten Jan 
Højrup Nielsen, men ambitionerne måtte opgives.

" Af hensyn til vores egen sikkerhed. Det var dødspatruljerne, som 
havde den reelle magt i området, " fortæller Christian Christensen.

Han fik selv beviset, da han kom til Guatamala. Et par uger 
tidligere var hans meget gode ven, den amerikanske arkæolog Mike de 
Vine, blevet fundet dræbt. Den ene dag blev han bortført, og næste 
dag blev han fundet med halsen skåret halvt over.

" Hverken militær eller politi gjorde noget. Den gang kunne man købe 
en lejemorder for 75 kr., " fortæller bilsælgeren.






===1400===



MADEN KNAP

En dansk anerkendelse af Makedonien skal dog afstemmes med de øvrige 
EF-lande, og her stritter Grækenland voldsomt imod. Grækerne vil ikke 
anerkende navnet Makedonien, som efter græsk opfattelse er betegnelsen 
på et område i det nordlige Grækenland.

Mens borgerkrigen raser, og politikerne forhandler, sidder Anders Dahl 
Rasmussen fortsat i sin celle i fængslet Scremska Mitrovica ca. 65 km
 vest for Beograd.

Han taler ikke jugoslavisk og har i to et halvt år ikke haft besøg 
af andre end sin jugoslaviske sagfører og diplomater fra den danske 
ambassade.

" Jeg besøgte ham så sent som i sidste uge, hvor han havde det 
ganske rimeligt. Han får medicin for sin sukkersyge og 
kredsløbsforstyrrelser og forsyner os hver gang med lange indkøbslister 
om aviser, cigaretter og fødevarer, " oplyser den danske 
charge d'affairs Joachim Rehder til B.T..

" Blandt andet beder han os købe løg, tomater, spegepølser, the og 
margarine, for også fængslerne bliver berørt af borgerkrigen. Her i 
Beograd er det blevet sværere af skaffe mad, og det begynder at 
blive småt med varer som sukker, spiseolier og benzin, " tilføjer 
diplomaten.






===1401===



" Vi har netop valgt Jette Dreyer Hughes' bureau, fordi hun er 
uddannet psykolog. Vi troede dermed, at hun var specielt seriøs. Men 
i virkeligheden misbruger hun efter min mening sin uddannelse som 
psykolog til bare at malke folk for penge.

Der er kun én af de kvinder, jeg kender, der fik kontakt til en 
ligestillet person. De passede så bare ikke sammen, da det kom til 
stykket.

De fire kvinder har slet ikke hørt noget fra hende i et år, mens 
de to andre har fået en kontaktadresse hver, som slet ikke stemte 
overens med deres ønsker til en mand.

En af mine veninder lagde ikke skjul på, at hun ville have en 
intelligent og velhavende mand, da hun var til samtale hos Jette 
Dreyer.

En uge efter blev hun ringet op med det glade budskab: " Jeg har 
den helt rigtige mand til dig: En bankdirektør i Rungsted. Der er 
kun én hindring. Han elsker stadig sin tidligere kone ".






===1405===



På et tidspunkt, hvor der også manglede glød i Olé-sangen, fordi der 
skete for lidt, så det fik afsmittende virkning på tribunerne, huggede
 han til bolden.

Bom ... sagde det.

Og tyskerne havde fået det chok, de aldrig overvandt.

Målet var den doping, de trætte mænd havde behov for.

Det var det, der skulle til for at " tænde " dynamitten, og med 
John Jensen som inspirator begyndte danskerne at udfordre tyskerne på 
deres banehalvdel  -  en spillefacon de ikke er vant til i 
Bundesligaen, hvor de plejer at få tid og plads i egen zone.

Men den form for presfodbold kræver kræfter.

Og dem var der ikke mange tilbage af i det danske kollektiv, der i 
perioder måtte slippe grebet, så tyskerne fik sat gang i deres 
opslidende omend forudsigelige tempospil.

Men det var til at se:

Kunne danskerne klare belastningen og sætte de rådvilde modstandere 
under pres, kunne kampen vindes.






===1406===



" Vi tar' en tysker frem, vi tar' en tysker tilbage, vi tar' en 
tysker frem, åååårrr så ryster vi ham lidt ! "

Og rystede, det var tyskerne. Og det var ikke kun dem på banen:

" Jeg har aldrig set Hamburg så tom, der er ingen mennesker på 
gaden her efter kampen. Men vi må jo ønske jer til lykke med en 
fantastisk sejr, " lød det i går aftes nedtrykt fra Harold Richard, 
sportsjournalist på Tysklands største avis, Bild, før det var hans 
tunge pligt at fylde sin avis med det største tyske nederlag i 
sportsmands minde.

Det var ellers Bild, som dagen før EM-finalekampen over hele forsiden 
skrev: " Undskyld danskere, men i dag tager vi sejren ":

" Ja, det skrev vi ... Nu må vi skrive til lykke. For én gangs 
skyld løb vores held ud, og vi bøjer os for jeres kvalitetsspil.

Det var sporten, der vandt i aften.

Det tyske landshold spillede uden kvalitet i alle kampe undtagen 
kampen mod Sverige.






===1407===



Ifølge Eilif Larsen skal de skadede fodboldspillere hurtigt op af 
sengen for at begynde genoptræningen.

" Alt går forløbig efter planen, selv om der endnu ikke har været 
tid til genoptræning. Henrik Andersen trænger fortsat til hvile, men 
han har det betydeligt bedre, " siger Eilif Larsen til B.T..

Telefonerne har kimet på den lille sygestue i Brøndby. Alle vil høre,
 hvordan den skadede fodboldspiller har det. Henrik Andersen, der de 
første dage havde problemer med at sove, er dødtræt.

" Det er ikke overdrevet, hvis telefonen ringer 50 gange i timen. 
Henrik er frisket betydeligt op, og han har fået hvilet lidt, da han
 fik en pause fra telefonen, " siger Henrik Andersens lillebror 
Kristian.

STOR MEDFØLELSE

Torsdag aften tilbragte den 26-årige fodboldspiller sammen med sin 
belgiske hustru Fabienne. Tidligere på dagen havde han fået et lille 
fjernsyn og en video installeret på sygestuen, så han kunne se resten
 af semifinalekampen mod Holland.

Blandt fodboldspillerne i den fysisk krævende EM-turnering er der stor 
professionel medfølelse med den uheldige sportsmand.






===1410===



Men rastløsheden skyldes snarere de 150 pressefolk uden for hotellet. 
Om et øjeblik slippes de ind.

Marco van Basten, af mange udråbt til verdens bedste og mest 
komplette angriber, ved, hvad der venter.

Så sker det. Hoteldøren åbnes. Verdens-pressen bestormer den 27-årige 
målkonge.

Alle vil vide alt forud for Hollands EM-semifinale mod Danmark.

AFSLAPPET

Marco van Basten i afslappet påklædning, grå T-shirt med blå mønstre, 
sorte shorts samt bare tæer i badetøfler, flader ud i en dyb 
lænestol, alt imens han får stukket en halv snes mikrofoner op foran 
ansigtet, og kameraerne snurrer.

Man noterer sig straks, at de største er de nemmeste i sportens 
verden.

Verdensstjernen besvarer høfligt alverdens spørgsmål med engleagtig 
tålmodighed. På flamsk, på tysk, på engelsk, på italiensk, på svensk. 
Og på dansk ...

Marco, lige et spørgsmål fra en dansk journalist?

" Du er velkommen, " siger han imødekommende. "

Hvordan vurderer du det danske landsholds styrke?

" Danmark har et godt kollektiv. Jeg fornemmer, at spillerne står 
sammen.






===1414===



Sagen vakte stor opsigt, da mormoderen og børnene, første gang de var
 på flugt sammen, blev anholdt ved en større politiaktion på 
Djursland. Med ved anholdelsen var medarbejdere fra Søllerød Kommune. 
En ukendt havde fortalt de sociale myndigheder om, hvor de skjulte 
sig.

Men ugen efter fjernede mormoderen og hendes advokat igen børnene fra 
Bagsværd Observationshjem, og siden har de været godt skjult.

Mens mormoderen gemte sig, lykkedes det hende sammen med sin advokat, 
Holger Lindholt, København, at få overført forældreretten til sig ved 
en beslutning i Københavns Overpræsidium.

SEJR FOR ALLE MORMØDRE

Inge Daugaards advokat, Holger Lindholt: " Denne afgørelse er 
simpelthen en sejr for alle Danmarks mormødre. Den viser, at man 
sagtens kan tage hånd om sine børnebørn, selv om man er oppe i årene
. Det handler alene om kærlighed. De to børn elsker deres mormor 
over alt i verden. Og jeg kan garantere for, at hun kan klare det. 
Hun har en sjælsstyrke og en varme, man kun sjældent møder. De børn 
vil få en god opvækst hos hende.






===1416===



ODENSE: Først i næste uge ventes det, at TV 2 offentliggør, hvem den
 nye overboss på Kvægtorvet skal være.

Og den udnævnelse kan komme til at betyde, at den hidtidige direktør,
 Jørgen Schleimann, 63, kommer til at gå før tiden.

Bestyrelsesformanden for TV 2, professor Jørn Henrik Petersen, afviser 
ikke, at den ny chef kan tiltræde, før Schleimanns kontrakt udløber 
til oktober.

" Det afhænger af personen, om der så skal ske en overlapning i en 
periode eller hvad, " siger bestyrelsesformanden.

Det normale i erhvervslivet i den slags situationer er, når en ny 
chef tiltræder, så ryger den gamle ud  -  uanset om hans kontrakt 
varer længere. Det kan også ske i Schleimanns tilfælde, men ikke 
nødvendigvis.

PIKANT PROBLEM

Et lidt pikant problem i samme forbindelse er, hvordan Schleimanns 
sekretær, hans samleverske, Annie Gertz' stilling bliver.

TV 2-bestyrelsen var i går samlet, og selv om alle er meget 
hemmelighedsfulde, så menes det nu, at Jørn Henrik Petersen og det 
øvrige ansættelsesudvalg har fået bemyndigelse til at lave en kontrakt 
med en bestemt person.






===1426===



Lige i denne situation er det serberne, der er den store skurk, men 
i denne utroligt beskidte krig foretager alle sider uhyrligheder.

" Vi hører meget om Sarajevo, man skal bare ikke glemme, at der 
foregår lige så hårde kampe mange andre steder, " siger chefen for 
den danske FN-styrke Dancon, oberst Jørgen Bjerregaard Nielsen, der har
 hovedkvarter i byen Kostajnica.

Intens skydning ovre fra den bosniske side af floden fortæller sammen 
med ligene, der flyder ned ad Una, om hårde kampe, men sikker viden 
er en mangelvare hernede. Som i alle andre krige har sandheden været 
det første offer.

FN kan ikke komme derover, og at rejse derover som dansk reporter, 
er at bede om at blive arresteret som spion.

Men det er sikkert, at mange muslimer er drevet sammen i 
interneringslejre, men de skulle ikke være de dødslejre, som man 
oprindelig frygtede. De kan imidlertid hurtigt blive, hvad de endnu 
ikke er.






===1433===



" Det er så rørende med den lille grimme fyr, der på én gang 
bliver den skønneste svane. Det er så følelsesmæssigt stærkt, og i 
min alder skal der ikke meget til, før man falder sammen af 
bevægelse. "

" For dem, der har læst H. C. Andersen, forsvinder historierne aldrig
. Det er da forfærdeligt at originalmanuskripter er forsvundet. Men 
det vigtigste ved hans eventyr er, at de bliver fortalt og læst, " 
siger Victor Borge, som netop er i gang med at indtale flere af 
forfatterens eventyr til et stort TV-program, der skal sendes i USA.

" H. C. Andersen er jo verdensberømt, fordi hans forfatterskab er 
blevet oversat til alle sprog. Men bøger er jo ikke så populær som 
underholdning som tidligere, og det er svært at sige, hvor mange der 
i dag kender ham her i USA. Den yngre generation er ikke så forvænt 
med den slags litteratur. Så TV-programmet er et fremstød, hvor vi 
prøver at gøre ham populær, " siger Victor Borge for hvem H. C. 
Andersen har stor betydning.






===1435===



Det er Erling Brodersen, formand for Foreningen af Rejsearrangører i 
Danmark, som skriver det kølige brev til Spanien under.

R.I.D repræsenterer alle større danske rejsebureauer, deriblandt Larsen 
Rejser:

" Vi sender i sæsonen fire fly af sted til Ibiza om ugen med i alt 
700-750 danskere, og det er klart, at vi ikke kan finde os i, at 
en af vores gæster er blevet overfaldet af det lokale politi, " 
siger Jens Veino, direktør, Larsen Rejser, efter at 17-årige Mark 
Georgi fra Taastrup stod frem i B.T. og fortalte, hvad der sker med 
de turister, der af en eller anden ubetydelig årsag kommer til at 
irritere det spanske politi.

POLITI-PENGEAFPRESNING

Drengen blev sammen med en kammerat slået ned, tævet og lagt i 
håndjern.

Et overfald, der var så voldsomt, at han sprængte sin trommehinde og 
nu skal gennemgå en operation for at få en ny.

Derefter blev de to unge genstand for pengeafpresning af de spanske 
politifolk:






===1439===



BEGYNDTE MED BEATLES

" Realistisk set er det en mindre del af min karriere  -  tiden 
bliver mest brugt på mine egne koncerter og plader, men de andre får
 al publicityen ( latter ). Bortset fra det spiller jeg ikke med de 
mennesker, fordi de er berømte, men fordi jeg elsker deres musik. "

Og Lofgren er meget beæret over at spille med Ringo, der i årevis 
spillede  -  nogle ville sige forsøgte at spille  -  trommer hos de 
dér fire fra Liverpool.

" Det var Beatles, der satte mig i gang i rockmusikken, og jeg 
syntes stadigvæk i dag, at Beatles' samlede produktion er det bedste 
musik, der nogensinde er lavet, " siger Nils Lofgren. Det kan meget 
vel være, men ikke desto mindre er det alt for overset, at Nils 
Lofgren solo laver nogle glimrende rockplader. En ny og fremragende én
 af slagsen  -  " Crooked Line "  -  er netop udkommet. Jordnær 
rock'n'roll på den gammeldaws facon  -  ikke ulig John Mellencamps " 
Whenever We Wanted " fra sidste år.






===1449===



ILD I TRABANTER

De sidste par nætter har nazisterne brugt parkerede Trabanter til at 
barrikadere gaderne. De små plasticbiler bliver stukket i brand for at
 holde politiet på afstand. Siden der ikke længere er en udlænding i
 miles omkreds, er politi og presse blevet hovedmålet for aggression 
og vold, og beboerne raser igen.

I dag synes de pludselig, at optøjerne er gået for langt. Det har 
vel aldrig været deres mening, at Trabanterne skulle ryge med i 
kampens hede. At nogle vesttyske TV-selskaber har fået ødelagt 
kameraudstyr for millioner er mindre tragisk for folk i Lichtenhagen.

Nu er tusindvis af venstreorienterede og højreorienterede ekstremister 
på vej til Rostock. De vil slås for og mod racisme, og de vil 
kæmpe mod hinanden. " Voldsturisme " bliver det kaldt.

Hele byen venter i frygt og spænding. Weekenden kan blive lang og 
blodig. Nazisterne lover at fortsætte til 1. september, dagen hvor 
Anden Verdenskrig blev startet i 1939. Det rene helvede kan bryde løs
 når som helst. Folk her bad selv om det. Nu kan de ikke stoppe 
det.






===1453===



Men det er ikke bare ejere af solcentre, der piller ved solarierne.

" Vi har ofte måtte indskærpe overfor leverandørerne, at når vi har 
godkendt et apparat med filter, så skal filtret blive siddende. Det 
er alt for tit, vi er ude til sådanne sager.

Der er bestemte solcentre vi besøger gang på gang, hvor sikkerheden 
ikke er i orden. Vi har oplevet solarier, hvor der har været risiko 
for elektriske stød. Vi har været ude for, at der er gået ild i 
den øverste del af et solarie. Og så har vi set solarier, hvor 
automatikken ikke var i orden. Hvor f.eks. den øverste del ikke har 
kunnet trækkes op, " siger Finn Rønlov Andersen.

Signe Sylvest, der selv har Riviera Solcenter i Århus kalder Danmark 
en bananrepublik, når det gælder regler og tilsyn for solcentre.

" Der burde være nogle minimumskrav for oprettelse af solcentre sammen
 med efterfølgende jævnlige tilsyn. Som det er i dag kan alle smække 
et center op. Jeg kender eksempler på grillbarer og blomsterhandlere, 
der har et par sole i baglokalet.






===1457===



" Se lige frem. Lad være med at kigge på mig. Kør den vej, du får
 besked på, " lød pistolmandens ordre.

Med pistolen rettet mod hovedet blev postchaufføren dirigeret ud ad 
Enghavevej, forbi Sydhavn S-station mod Sjællandsbroen.

Kort før broen fik han besked på at køre ind ad Bådehavnsgade og ud
 ad Speditørvej, der ender blindt ved et hegn ud mod et grønt 
område.

PISTOLMAND TOG SELV

Pistolmanden tvang sit gidsel ud af bilen, hvor han fik ordre til at
 låse varevognens skydedør op.

" Tak, nu ved jeg selv, hvad jeg skal have, " sagde pistolmanden og
 tog en plomberet postsæk og en værdipakke ud af bilen.

Chaufføren blev igen tvunget ind i bilen med besked på at lægge sig 
hen over sæderne og ikke kigge op, før røveren var væk.

Den chokerede chauffør nåede lige at se pistolmanden forsvinde gennem 
et hul i hegnet og løbe ind på det øde, grønne område. Derefter 
slog han alarm over sin radio til hovedkvarteret i Tietgensgade, hvor 
man slog alarm til politiet klokken 17.48.






===1465===



Formanden for Folketingets sundhedsudvalg, fremskridtsmanden Jan Køpke 
Christensen, sagde i går, at hans parti, når Folketinget igen mødes, 
vil fremsætte et forslag om, at der i den danske straffelov indsættes
 en paragraf, der " klart og tydeligt ulovliggør, at HIV-smittede 
personer bevidst smitter andre. "

Jan Købke Christensen henviser til den 34-årige haitianer, der er 
sigtet for bevidst at have smittet andre med HIV.

NÆPPE FLERTAL

Men umiddelbart ser det ikke ud til, at der kan samles flertal for 
forslaget i Folketinget.

" Vi vil afvente dommen mod den sigtede haitianer, " siger Elisabeth 
Arnold.

" Der er jo ikke noget, der tyder på, at han ikke kan dømmes 
ifølge de to paragraffer, han er sigtet efter. Nemlig at han 
forsætligt udøver legemsbeskadigelse mod andre og bringer andres liv i 
fare. Dømmes han, vil en ændring af straffeloven være unødvendig, men 
frikendes han, vil det måske være relevant. Men min holdning er, at 
det vil være langt mere effektivt, hvis lægerne offentligt erklærer, 
at de vil bryde tavshedspligten, " siger Elisabeth Arnold.






===1467===



Tillid søges. Så enkelt kan Unibanks problem formuleres, og i et 
forsøg på at få skabt tillid blev Unibanks direktør, 52-årige Steen 
Rasborg i går fyret med en afskedsgave på ca. ni millioner kroner.

Unibank har brug for kundernes tillid.

Unibanks bestyrelsesformand Hugo Schrøder udtrykker det således over for
 B.T.:

" I de seneste fem meddelelser til offentligheden er vi hver gang 
kommet ud med tal, som efterfølgende har vist sig at være for 
optimistiske. Noget sådant er naturligvis ikke fremmende for tillid og 
troværdighed. "

Også på Københavns Fondbørs har Unibank brug for tillid. Aktien blev 
i aftes noteret på sit næstlaveste niveau, nemlig på kurs 156.

Og i udlandet blev der reageret med mistillid. Unibank er sat på 
observationslisten af kreditvurderingsinstituttet Moody i New York. 
Unibank ligger i forvejen på laveste karakter i bedste gruppe, men 
risikerer nu at rykke ned i 2. division, hvad angår bankens 
værdipapirer med en løbetid på over et år.






===1471===



Selv en stormende forelskelse kan ikke rydde politiske uenigheder af 
vejen.

Derfor skal den nyforlovede radikale Lone Dybkjær og socialdemokraten 
Poul Nyrup Rasmussen glemme alt om politik, når de skal elske.

Det råd giver Jytte Hilden til sin nære veninde. Hun er selv på 
femte år lykkeligt gift med sin socialdemokratiske partifælle, Mogens 
Lykketoft.

" Hvis man nærmest har revet totterne af hinanden om dagen, fordi 
man er rivende uenige i nogle politiske debatter, så er det klart, 
at så skal du altså have en Sort Guld, inden du kan begynde at 
elske. Man springer ikke lige hjem i dobbeltsengen. Det siger sig 
selv. Og det skal man bare vide, " siger Jytte Hilden.

De to politiker-par har igennem mange år været nære venner. Jytte 
Hilden og Lone Dybkjær er barndomsveninder, og Poul Nyrup Rasmussen og
 Mogens Lykketoft har været venner i mere end 25 år.

Selv deres uddannelser har de til fælles. Pigerne er kemiingeniører og
 de to drenge cand.polit.'er.






===1472===



RALLY-RUTEN

Et halvt år efter aflysningen stod René Metge på køleren af en 
tilsølet Land Rover, som nu har været brugt til planlægning af fire 
langdistance-raids, og stirrede ud over et vidtstrakt landskab, som 
indgår i hans transcontinentale rallyrute.

Han pegede ud over de forblæste græstoppe på vidderne i de tidligere 
Sovjetrepublikker Uzbekistan og Kazakstan  -  mindre end 350 km fra 
den afghanske grænse. Og han virkede meget fortrolig med terrænet, som
 han har lært at kende gennem fire års grundig planlægning og 
rekognoscering.

Han kikkede på sit krøllede og slidte landkort, hoppede ind i Land 
Roveren og snuppede radiotelefonen:

" Sasha, jeg tror vi skal lægge kursen lidt mere mod venstre, " 
sagde han på gebrokkent engelsk.

Sasha Rusinov er tidligere læge og Metges højrehånd. Med en sær 
blanding af franske og engelske brokker svarede han fra sin bil 
længere borte:

" Nej Renney, jeg tror det er bedre at holde en lille smule mod 
højre. "






===1478===



Beskedent og endnu ikke helt upåvirket af chokket fortæller Jens 
Christian Poulsen, 34-årig snedker fra Frederikshavn, hvordan han i en 
hæsblæsende kamp med tiden reddede en 45-årig ansat i Søværnet fra at
 drukne i de kolde bølger ud for Skagen.

Som gast i marinehjemmeværnet var Jens Christian Poulsen med tilnavnet 
" Kesse " om bord på hjemmeværnskutter HVM71 Scorpius på øvelse på 
Herthas Flak nogle sømil øst for Skagen, da han i kutterens styrhus 
pludselig hørte, at der blev råbt " mand over bord ".

" Jeg gik ud for at kigge og så lige akkurat skyggen af en mand i
 vandet. Klokken var næsten halvotte, og det var allerede begyndt at 
blive mørkt. Jeg fik min Secumar-vest på i en rasende fart, mens 
skipper Tom Christiansen vendte skibet.

Jeg kunne se, at den overbordfaldne havde været under vand og var på
 vej op igen. Jeg betænkte mig ikke et sekund. Med en redningskrans 
og en lysbøje i hånden sprang jeg i vandet. ANSIGTET UNDER VAND






===1485===



DE havde udviklet en ny teori i Propagandaministeriet, der gik ud på,
 at det bedste tidspunkt for store meddelelser var ved slutningen af 
arbejdsdagen. På den måde blev nyheder modtaget i fællesskab i en 
kammeratlig ånd: der var ingen lejlighed til personlig skepsis eller 
defaitisme. Meddelelserne var altid timet på en sådan måde, at 
arbejderne kunne gå hjem en smule tidligere  -  klokken ti minutter i
 fem i stedet for fem  -  hvilket fremkaldte en fornemmelse af 
tilfredshed, der underbevidst forbandt regimet med gode følelser. Sådan 
var det nu til dags. Det snehvide propagandapalads i Wilhelmstrasse 
beskæftigede flere psykologer end journalister.

PERSONALET i Werderscher Markt myldrede ind i kantinen, officerer og 
kontorister og skrivemaskinedamer og chauffører, skulder ved skulder i 
en legemliggørelse af det nationalsocialistiske ideal. De fire tv-skærme
, én i hvert hjørne, viste et kort over Riget med et påklistret 
hagekors, til akkompagnement af udvalg af Beethoven. Nu og da brød en
 mandlig speaker ind, helt eksalteret: " Det tyske folk ! Forbered 
jer på en vigtig meddelelse ! " I gamle dage, over radioen, fik man
 kun musikken. Fremskridt igen.






===1488===



" På baggrund af pigens langvarige ophold i hjemmet finder 
forvaltningen ikke, at der bør foretages videre i sagen, og 
forvaltningen finder heller ikke, at der er grundlag for en ophævelse 
af plejeforholdet nu. "

Herning Kommunes socialudvalg tiltræder indstillingen, der meddeles Mona 
Lisa i et brev.

Familien får lov til at leve i fred, men myndighederne vil gerne 
have kastet jord over sagen. I flere måneder nægter man at give 
familien aktindsigt i sagen.

Efter juridisk tovtrækkeri udleveres papirerne, og Herning Kommune 
betaler familiens advokatudgifter, da Merete Haugaard truer med at gå 
til pressen.

Den 9. maj 1990 registrerer Herning Kommune på Mona Lisas sagsmappe, 
at kommunen har betalt 10.000 kr. for psykologsamtaler til Mona Lisa. 
Den kidnapningslignende aktion er betalt.

B.T. har bedt psykolog Sine Diemar om nogle uddybende kommentarer, men
 hun ønsker hverken at høre artiklen eller fremkommme med udtalelser.

B.T. har forelagt artiklen for advokat J. Quade Andersen, Herning, der
 med sin indgriben forhindrede, at Mona Lisa blev fjernet fra sin 
far og mor.






===1490===



Den jyske familiefar forklarede i retten, at han aldrig har fået at 
vide, hvad han er beskyldt for, og at det har været en alvorlig 
belastning for ham, og at det førte til, at han blev syg. Han har 
i dag kontakt med børnene og har et godt forhold til både dem og 
deres mor.

Dansk Psykologforenings etiknævn har afgivet erklæring til retten om 
sagen. Nævnets samlede vurdering er, at Sine Diemar får en skarp 
påtale for ikke at have handlet i overensstemmelse med foreningens 
etiske regler.

Sine Diemar har over for sin egen organisation fastholdt, at hun 
mente, at der var tale om sex-misbrug. På den baggrund er hun 
forpligtiget til at underrette de socialde myndigheder, men hun 
erkender, at hun ikke har taget kontakt med kommunen.

Påstanden om sex-misbrug fik derfor lov til at svæve frit i luften, 
indtil sagen blev afgjort ved byrretten. Sine Diemar har imidlertid 
anket sagen til Vestre Landsret.






===1491===



Mange tusinde kom altså med i jagten på " Basse ", fordi politiet 
anså det for givet, at bortføreren før eller siden ville komme i 
berøring med systemet.

Det kunne ske i form af lægebesøg, vaccination, barnedåb eller 
navngivning, men alt syntes at være forgæves.

Pludselig skete der imidlertid en overraskende udvikling. En 30-årig, 
barnløs kvinde fra Aalborg meldte sig hos politiet og tilstod otte 
måneder efter " Basses " bortkomst, at hun havde kastet drengen i 
Odense Å.

Erkendelsen faldt dog fra hinanden efter grundige afhøringer hos 
politiet. Kvinden havde end ikke været i Odense på gerningstidspunktet,
 og Anna Bü rgel kunne på én gang både ånde lettet op og på ny 
leve i uvished om sønnens skæbne.

Nok engang stod man på bar bund i efterforskningen, selv om alle 
tænkelige kræfter havde været sat ind såvel lokalt som nationalt lige 
efter bortførslen gennem de forskellige myndigheder.

Politiet appellerede nok engang til hele den danske befolkning om at 
holde øjne og ører åbne samt at lede i sommer- og kolonihavehuse 
efter mistænkelige eksistenser, men lige lidt hjalp det.






===1493===



Familien Knudsen i landsbyen Akkerup ved Assens var lamslåede 
øjenvidner til en tragisk flyulykke søndag middag, hvor tre omkom.

De dræbte er den 42-årige Palle Kreiberg-Nielsen, Tommerup, og Kim 
Scavenius Johnsen, 32, Tommerup, samt Palle Kreiberg-Nielsens veninde, 
Inger Agnes Mandrup Flindtgaard, 54, Slangerup.

Palle Kreiberg var lærer, men i sin fritid arbejdede han som 
luftfotograf med firmanavnet Gy-Kort. I lørdags ringede han til Birthe 
Knudsen, 40, der kendte Palle Kreiberg en smule gennem sit virke som 
kunstner.

Palle Kreiberg spurgte, om hun var interesseret i et billede af sit 
barndomshjem, og da hun svarede bekræftende, aftalte de, at flyet 
skulle komme forbi søndag ved frokosttid.

" Jeg stod i en bæk og vaskede mine støvler efter noget havearbejde,
 da jeg så maskinen komme. Det er utroligt, at de kan flyve så 
lavt og så langsomt, tænkte jeg, " fortæller Christian Knudsen, 71, 
pensioneret ingeniør.

KURS MOD BUSKE

Det et-motorede Cessna 172 fly med plads til fire personer havde da 
retning mod en række fire meter høje buske.






===1494===



De fik i hvert fald nogen helt nye vinkler på, hvordan der skal 
sejles match race.

I finalen var Jesper Bank urørlig. Han skulle lige vise sine 
færdigheder før DM-finalen i Middelfart, som han venter sig meget af.

REVANCHE

" Jeg fik jo nogle bank af Anders Myralf i havneugen i København. 
Det skulle han aldrig have gjort.

Men jeg så også, at træerne ikke vokser ind i himlen. Derfor har 
jeg heller ikke svært ved at sætte mig op til dette DM.

Ingen i besætningen har lyst til at tabe, " understreger Jesper Bank.

Det bliver sidste gang, at OL-guld-sejlerne skal være i samme båd. 
I hvert fald i et stykke tid.

Både Steen Secher og Jesper Seier vil nu koncentrere sig om deres 
arbejde. Det samme vil Bank.

Udover disse sejlere er Jesper Bendix og Jacob Grønbech ombord. VENTER
 BARN

Reserve er Jan Feddersen. Ham kan der hurtigt blive brug for.






===1495===



Den kriseramte storklub slipper ganske vist for flere Interbank, men 
Brøndby må alligevel lægge ryg til endnu mere bank ... !

B.T. kan i dag lette på sløret for en af de andre store " 
Lego-klodser " i kriseplanen, der trods løfter om det modsatte 
forbliver mørklagt weekenden over.

Situationen er, at Brøndbyernes IF i denne krise-sommer har oparbejdet 
en mildest talt betragtelig milliongæld til sine bankforbindelser, 
Unibank og Den Danske Bank.

Ifølge fortrolige oplysninger til B.T. skal Brøndbys aktuelle gæld til 
den ene af bankerne tangere hele 20 mill. kr., mens den anden skal 
have et lavere, men alligevel væsentligt millionbeløb til gode hos den 
blågule eks-mesterklub.

NYE AKTIER

De to storbanker tilhører i parantes bemærket Brøndbys øverste 
sponsorluftlag: Unibank som eurosponsor og Den Danske Bank som medlem 
i den såkaldte " Exclusive Club ".

Begge de to bankers økonomiske " engagement " i Brøndby er for 
nærværende så eksklusivt, at de  -  qua konkursbegæringer  -  begge 
den dag i går i praksis kunne have sparket Brøndby langt ud af dansk
 topfodbold.






===1498===



En drøm var blevet til virkelighed.

Man var blevet medlem af den ekslusive fodboldfamilie.

At det var en fattig familie gjorde ikke så meget dengang.

Formuerne, der kom ind på landskampene, gik til udviklingen af nye 
talenter.

Der var ingen penge til spillerlønninger eller præmier.

En sølvske, kniv eller gaffel i ny og næ  -  måske et askebæger med
 byvåben på midten  -  var spillernes belønning for at underholde.

Og så var der altså løftet om, at de kunne komme gratis til 
fodboldlandskamp resten af deres dage.

Men det var kun en halv sandhed.

Det viser sig i dag.

Påstanden om, at en fodboldspiller ikke gi'r det sidste spark  -  det
 får han, er blevet bekræftet på smukt DBU-papir med logo.

Der er ikke længere råd til at bevare en smuk tradition.

" Fagre nye tider, " lovede fodboldledere, da aftalerne om at bygge 
stort og i luksusklasse faldt på plads.

Men de glemte i deres begejstring for fremtidens muligheder, alt for 
mange af dem, der var med til at skabe fortidens.






===1506===



Det konservative Folkeparti vinder ind på det andet regeringsparti, 
Venstre, forud for regeringens 10 års jubilæum om en lille uge.

Ifølge en Observa-undersøgelse foretaget af analyse-instituttet GfK for 
B.T. er der nu kun halvanden procents forskel på de to borgerlige 
partier.

Venstre mister 1,2 procent af stemmerne i forhold til prøvevalget i 
begyndelsen af juni. Mens Det konservative Folkeparti går 1,3 procent 
frem, viser GfK-undersøgelsen, der er foretaget 31. august.

Trods fremgangen mister de konservative alligevel ét mandat til 29, 
fordi mandaterne er blevet dyrere på grund af mindre stemmespild.

STADIG STØRST

Venstre kan mønstre 32 mandater og er dermed stadig det største 
borgerlige parti.

Ser man på midtbanen i dansk politik, vinder Det radikale Venstre 0,9
 procent flere stemmer end ved sidste prøvevalg. Partiet går to 
mandater frem og har i dag otte.

Det andet vigtige midterparti, CD, får ifølge GfK-undersøgelsen det 
laveste resultat siden folketingsvalget 12. december 1990. CD mister 
0,7 procent i forhold til sidste prøvevalg, og partiet er med ialt 
3,8 procent af stemmerne nede på syv mandater.






===1508===



" Da Lady Pamela Colin Campbell skrev sin bog om Diana, tog alle 
det som en " god sag ". Diana blev heglet lidt igennem som en ret 
uskadelig, skæg pige, der ikke havde nemt ved at tænke selv, og det 
hyggede mange sig ved.

Da Andrew Morton fik sin " Diana  -  Her True Story " på gaden tre
 måneder senere, fik tonen pludselig en anden lyd. I den bog udtalte
 navngivne såvel som anonyme venner sig om Charles og fik ham til 
at fremstå som en slem tåbe, som Diana var led og ked af, og så 
var det Buckingham-mafiaen gik til modangreb, " siger en nær ven af 
både prins Charles og Diana til B.T..

PERSONLIGE BREVE STJÅLET

Nye " afsløringer " omkring Dianas mere-end-venskab med en anden af 
husets venner, Major Hewitt, er nyeste " hit ".

Major Hewitt og Diana kender hinanden godt, bl.a. fordi han har 
spillet med på prins Charles polo-hold, og da han blev sendt ned til
 Golf-krigen, lovede både prins Charles og Diana at skrive til ham.






===1514===



" Okay, vi mødes kl. 14 i morgen det sædvanlige sted. "

Kryptiske, aflyttede telefonsamtaler og møder på værtshuse mellem gamle,
 kriminelle bekendte drejede sig ifølge den narko-tiltalte " Lonne ", 
Leon Erling Fristrup Jensen, 44, kun om at skaffe ham en pølsevogn 
og en stadeplads !

Det hævdede " Lonne " i går i Østre Landsret, hvor han er tiltalt 
som én af hovedmændene i den liga af danskere, der ifølge politiet 
har indsmuglet kilovis af heroin fra Pattaya, Thailand, til Danmark.

Anklagemyndigheden mener, at en række telefonsamtaler og møder i 
oktober og november 1991 viser, at " Lonne " i samarbejde med en 
gammel ven, en forhenværende stor-smugler og nu pølsemand i København, 
og en udlands-dansker i Pattaya planlagde indsmugling af heroin fra 
Thailand.

Udlands-danskeren med hang til guldsmykker har i mange år drevet 
værtshus i Pattaya. Men han er nu blandt de tre danskere, der 
frivilligt er kommet hjem fra Thailand til varetægtsfængsling i Danmark
, fordi de ellers risikerede at blive kastet i Thailandsk fængsel i 
afventen på udlevering til Danmark.






===1519===



" Personalet måtte vække ham i mandskabsrummet, og toget, der senere 
forulykkede i Næstved, kørte fra Nykøbing F. med nogle minutters 
forsinkelse. "

Trafikchefen erkender også, at havarigruppens rapport viser, at 
lokoføreren på gifttoget var dobbeltjobber i stor stil.

" Dobbeltjobbet er kommet frem i forbindelse med havarigruppens arbejde
, men jeg vil gerne understrege, at havarigruppen ikke mener, at 
loko-førerens dobbeltbeskæftigelse har haft nogen som helst indflydelse 
på togkollisionen i Næstved, " siger Henrik Nørgaard.

DEN SKYLDIGE

DSBs egne undersøgelser, som politimester J. P. Clausen, Næstved, 
modtog resultatet af i går, udpeger loko-føreren som den skyldige i 
togkollisionen på Næstved Station tidligt om morgenen den 25. september
.

En kollision, der var tæt på at få katastrofale følger, fordi en 
tankvogn med giftstoffet acrylonitril sprang læk.

Al toggang til og fra Næstved måtte indstilles i de tidlige 
morgentimer, og i alt 26 personer kom på hospitalet. Herunder syv 
politifolk, som var tæt på den lækkede tankvogn, indtil det gik op 
for brandinspektør Svend Åge Jensen, at det var livsfarligt stof, der 
sivede ud og forurenede jernbaneterrænet.






===1522===



Men som tiden går, forsvinder forelskelsen, og dagligdagen bringer 
større eller mindre overraskelser. Nogen kan man lære at leve med, 
andre ikke. Sådan er det også med Parken.

Parken har fejl og mangler, som fodbold-publikummet hverken kan eller 
vil leve med.

Det kan godt være, der ikke er 117 fejl, men der er i hvert fald 
disse her:

1. Bygherren Baltica Finans og arkitekt Gert Andersson har glemt den 
detalje at bygge billet-kontorer. Til landskampe har tilskuerne 
sædvanligvis bestilt og købt billet lang tid i forvejen. Men til FC 
Københavns kampe er billetsalget en katastrofe. Køerne er så lange, at
 mange er gået igen. Andre er kommet så sent ind i Parken, at de 
er gået glip af adskillige mål.

2. Sikkerhedshegnet omkring banen er konstrueret så dårligt, at flere 
hundrede mennesker ikke kan se for den store stål-konstruktion, der 
sidder lige i øjen-højde.

3. Det samme gælder for adskillige pladser på C-tribunen, modsat 
hovedtribunen, hvor flere rækker ikke kan se ordentligt for 
stå-gelændere og stænger ved nedgangene.






===1523===



Flere af de pårørende til morderens ofre gik også amok efter 
domsafsigelsen.

" Giv ham til os. Lad os få ham, " råbte den desperate mor, Lydia 
Khobotova, mens hun prøvede at presse sig forbi vagterne foran 
Chikatilo, som brutalt myrdede hendes 10-årige søn.

LAD OS FÅ HAM

Nina Belovetskayas 12-årige søn Vanya blev også dræbt af den 
sadistiske skolelærer.

" Han skulle ha' en lærestreg for alle de rædsler, han har begået. 
Vi burde tage os af ham lige her i retssalen. Så ville jeg 
personligt aflive ham, " sagde Nina Belovetskaya.

Dommeren Leonid Akubzhanov lagde stor vægt på, at massemorderen 
omhyggeligt og kynisk havde planlagt og udført sine grusomme 
forbrydelser  -  og bagefter udryddet afslørende bevis-materiale.

Ofte bar skolelæreren en mappe med et ekstra sæt tøj, så han kunne 
skifte, hvis han mødte et offer og fik blod på sine klæder. Han 
arrangerede også forretningsrejser med det ene formål at opstøve 
velegnede ofre.






===1524===



Året efter blev jeg fodboldlærling i Arsenal, og så havde jeg fundet 
min løbebane. "

Han fik debut mod Island i maj 1986. I sommeren 1990 skiftede han 
fra Arsenal til Manchester City.

" Jeg er meget glad for at være i City og har forlænget min 
kontrakt til sommeren 1997. "

Partnerskabet med den veltrimmede veteran, 34-årige John Aldridge fra 
Tranmere, har skaffet flere betydningsfulde irske mål.

KENDER SIT JOB

" Jeg kender mit job sammen med John. Vi forstår hinanden godt, og 
jeg nyder at heade ham fri til scoring.

Mod Danmark bliver det formentlig Torben Piechnik fra Liverpool og mig
, der skal slås. Jeg har aldrig mødt ham før, kun set ham spille i
 TV-kampe.

Han havde en uheldig debutkamp, 2-4 mod Aston Villa, men siden har 
han udmærket sig med solidt spil.

Det er værd at bemærke, at Liverpools forsvar er blevet mere stabilt 
efter Piechniks entre ".

Hele Irland håber, at Quinns udtørrede målstrøm begynder at risle igen
 i aften.






===1527===



" Situationen for besætningen skal tages meget alvorligt. Og det kan 
nemt komme til at tage meget lang tid at få skibet fri. Men nu er 
der heldigvis et så stort pres fra både den amerikanske ambassade og 
det danske udenrigsministerium, at det skal lykkes, at få besætningen 
hjem, " siger Jan Fabricius.

" Hvad der skal ske med skibet, ved jeg ikke. Man kan åbenbart 
forvente alt fra den såkaldt fredsbevarende styrke i landet. De holder
 jo faktisk besætningen som gidsler. Men jeg kan ikke forestille mig,
 at de bare kan stjæle et skib på den måde. "

Den fredsbevarende styrke i Monrovia har beskyldt skibet for at sejle 
med våben  -  men det afviser de danske ejere skulle være tilfældet.

Den Bahama-registrede coaster har i halvandet år sejlet i fast 
rutefart mellem Elfenbenskysten og hovedstaden Monrovia i Liberia. Der 
er ti besætningsmedlemmer på skibet, hvoraf de seks er danske. 
Derudover er der en række passagerer, blandt andet en amerikaner og 
tre malayer.






===1545===



Sideløbende med forberedelserne til næste års Le Mans-race kører ACO en
 erstatningssag mod FIA for de tab, som klubben har lidt som følge 
af sportskommissionen FISA's manglende indfrielse af løfter og 
forpligtelser indgået i forbindelse med en tvangsordning omkring det 
klassiske langdistanceløb.

FISA tvang ACO til en række ændringer mod at garantere et fuldt felt
 og massiv mediedækning.

Men i de sidste to år er alting gået skævt. Feltet skrumpede ind 
med 50 pct., tusindvis af tilskuere blev væk, fordi spændingen var 
gået tabt, og af samme grund blev en stor del af sportspressen også 
væk, så ACO stod tilbage med en renoveret bane og et helt nyt 
pitanlæg efter en millioninvestering  -  og en økonomisk bet så stor, 
at man slæbte FIA for en domstol for at få erstatning.

Næste år bliver Le Mans-racet åbent for fire slags biler uden 
benzinrestriktioner og så bliver der fuld fart på igen. På tirsdag 
åbner ACO for tilmeldinger til næste års race med biler i fire 
kategorier:






===1546===



Hun fortæller også, at hun ikke sov den første nat efter ankomsten.

" Hver gang jeg lukkede øjnene, så jeg grædende børn, sultne børn, 
døende børn og døde børn. Dette er noget, der aldrig forlader mig.

Og hele mit liv vil jeg spørge mig selv og andre: Jamen gjorde vi 
nok, " siger Sophia Loren.

Hun var på de seks døgn rundt i fem lejre, og hvert sted snakkede 
hun med ledere og gik ind i arbejdet med at dele de sparsomme 
madrationer ud, made børnene og være med til at rydde op og få både
 de syge børn og voksne i lejrene vasket og givet medicin.

DET NYTTER

" Fortæl alle, der vil høre og læse det  -  hjælpen er ikke 
formålsløs. Den er måske langsom, men alt  -  selv en dansk krone 
 -  er bedre end ingenting, når de gives til hjælpearbejdet, " siger 
Sophia Loren.

Hun indrømmer, at hun var meget rystet over og totalt uforberedt på 
den kontrast, der findes i det hungerhærgede land.






===1547===



Han spiller fem roller i succesforestillingen " Hamlet " på Betty 
Nansen Teatret på Frederiksberg:

Han er vagt, skuespiller, kaptajn, lig ( uden replikker ) og 
Fortinbras.

31/2 times forestilling seks gange om ugen, og pr. gang er der 
omkring 100 kroner i lommen til ham selv.

Henrik Fiig, 27, går på fjerde og sidste år på teaterskolen i 
København, og hans engagement i " Hamlet " kan nærmest betragtes som 
en slags praktikplads.

Det er hans første rigtige teaterrolle.

Henrik er fuld af energi, men optagelsen på teaterskolen blev 
smertefuld for ham.

" Jeg havde på det tidspunkt en kæreste, som jeg havde boet sammen 
med i to år, men det forhold gik i vasken, da jeg begyndte på 
skolen.

Jeg blev forvirret, da alle mulighederne på skolen åbnede sig for mig
. Der blev afprøvet en masse ting. Man skulle lære sig selv at 
kende, og det var så tidskrævende, at det ikke gik med et parforhold
. "






