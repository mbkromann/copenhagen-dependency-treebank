
===0306 ===
Se avete problemi di salute, allora scrivete alla rubrica ”I medici” del settimanale Ugemagasinet SØNDAG, Vesterbrogade nr. 16, 1505 Copenaghen V.
Solo i medici di Ugemagasinet SØNDAG possono aprire le vostre lettere.
N. B.: purtroppo i medici non possono rispondere privatamente.

PILLOLE  CONTRACCETTIVE  DURANTE  LA  MENOPAUSA?

Molte donne desiderano smettere di prendere le pillole contraccettive quando si avvicinano alla cinquantina. La questione solleva tutta una serie di domande a cui i medici rispondono in questa rubrica, tra cui, per es., se una cura ormonale può sostituire il consumo delle pillole.

Illustrazione: Ole Clausen

La signora Bodil ha 49 anni e per molto tempo ha fatto uso di pillole contraccettive. In età relativamente giovane ha avuto tre figli di seguito e, non desiderandone altri ed essendo contraria all’aborto, ha deciso di ricorrere ad un anticoncezionale che l’assicurasse al cento per cento. Per questo ha scelto di prendere le pillole contraccettive, un metodo preventivo con cui si è trovata bene senza subire effetti collaterali. 
Quando ha compiuto quarant’anni, le ho proposto un altro tipo di prevenzione in sostituzione delle pillole, ma lei ha rifiutato decisamente. Ha preferito assumersi liberamente gli eventuali rischi connessi all’uso delle pillole contraccettive per le donne oltre la quarantina. 
===1252===
Dopo la drammatica repressione delle manifestazioni studentesche di Piazza Tienanmen in favore della democrazia nel 1989, l’orientamento positivo della Danimarca verso la Cina si è ridotto al minimo. La Cina è ancora in quarantena e Danida tiene il portafoglio ermeticamente chiuso per quanto riguarda investimenti danesi nel paese asiatico.

“I cinesi sono delusi verso l’atteggiamento assunto dalla Danimarca. Noi danesi siamo stati fra i primi investitori stranieri ad operare in Cina, ma ora siamo tra gli ultimi a riprendere” afferma Oliver Jensen della FLS a Pechino. 

Jensen dice che lo sviluppo economico nella Cina meridionale procede ad un ritmo così rapido da rimanere senza fiato.

“Ci aspettiamo molto dalle riforme, sebbene siamo preparati ad una loro realizzazione a singhiozzo. Ma l’interessante sarà vedere quanto i dirigenti cinesi oseranno nel lasciar spazio alla libera azione delle forze del mercato.”  

La FLS è stata presente in Cina sin dal 1909 ed ha aperto 20-30 fabbriche di cemento in varie parti del paese. Attualmente si sta costruendo un impianto a Shangai finanziato con un prestito proveniente dalla consorella FLS spagnola.







===0104===
La proposta di incontri comuni fra i gruppi parlamentari dei partiti Venstre (V) e Det Konservative Folkeparti (K) non è affatto nuova.

In realtà già nel 1964, prima del lancio del comune programma politico da parte dei due partiti V e K, ci fu uno storico incontro fra i rispettivi gruppi parlamentari e nel 1965 l’allora leader del partito Venstre, l’ex capo di governo Erik Eriksen, perse il proprio ruolo di dirigente in quanto caldo sostenitore di una fusione fra i due partiti.

In quegli anni i tempi non erano ancora maturi per un passo così decisivo: “E direi nemmeno adesso. In ogni caso prima di tutto sarà necessario passare attraverso un periodo assai lungo in cui i membri dei due partiti possano conoscersi meglio politicamente. In questa direzione, una maggior frequenza di incontri comuni a vari livelli sarebbe di certo un aiuto e impedirebbe molti fraintendimenti fra i nostri due partiti. Dobbiamo pensare ad una collaborazione fra i politici liberali della futura generazione. Sarebbe un peccato se ciò non avvenisse solo perché poche e singole persone hanno mantenuto in vita la collaborazione”, afferma il ministro della pesca. 

Dopo un fine settimana in famiglia nell’isola di Fanø, lunedì il ministro ha partecipato ad una riunione fra i ministri della pesca della Comunità Europea a Bruxelles.






===0531===
COLLABORAT.  =  FONTE  = RTZ   DA TRASMETTERSI  ORE = 1600  ANNUNCIATORE = = ER 

Dopo la condanna, i due alti dirigenti della  6. juli Banken, il presidente del consiglio d’amministrazione Niels Johan Leer e il direttore John Olsdorff  hanno immediatamente fatto ricorso contro la sentenza emessa dal tribunale di primo grado di Copenaghen chiedendo l’assoluzione. Anche il pubblico ministero si è riservato la possibilità di un ricorso. 

Il presidente Leer è stato condannato ad un anno e mezzo di carcere e al pagamento di una multa di un milione di corone per abuso di mandato, grave frode fiscale e violazione della normativa in materia di società per azioni e violazione della legge bancaria. Il direttore Olsdorf è stato condannato a 6 mesi di carcere e al pagamento di una multa di 90.000 corone.

Entrambi sono imputati per aver causato alla banca una perdita di circa 60 milioni di corone attraverso una pratica irresponsabile ed illegale di concessione prestiti. Inoltre hanno defraudato il fisco di 3 milioni e mezzo di corone.

Due membri del consiglio d’amministrazione sono stati assolti. Tuttavia, il giudice del tribunale di primo grado, il magistrato Nils Erik Jensen non ha nascosto loro il fatto che, anche se assolti, non dovevano credere di aver la coscienza a posto. 
“L’assoluzione non significa assolutamente che i due abbiano svolto il proprio lavoro di membri in modo esemplare, e di certo loro non l’hanno svolto” ha aggiunto il giudice durante la lettura delle sue osservazioni in merito alla sentenza. 

===0188===
Indicatore percorsi: c’è fervore nel settore danese di progettazione e sviluppo di software. Un po’ in ritardo è ora a disposizione un programma per aiutare i visitatori a muoversi nei musei, i clienti nei supermercati, i cittadini nelle sedi municipali e anche a MikroData nel centro fieristico Bella Center.

Gli europei dovrebbero essere intelligenti abbastanza. 
Questo almeno lo pensano gli ideatori del programma Scout che, all’entrata della fiera campionaria MikroData, mostra vari percorsi per districarsi nella giungla degli espositori. 
E con questo complimento ci indicano la tastatura dove noi stessi possiamo digitare.

Con il programma Scout non ci dovrebbero essere problemi: digita il nome di una ditta oppure una parola chiave e, con una modalità decisamente pedagogica, lo schermo ti mostra la via più vicina per raggiungere lo o gli stand che ti interessano. Alla fiera campionaria MikroData di due anni fa, c’era un “precursore” ad aiutare i visitatori.

“Abbiamo programmato tutto quanto in linguaggio Turbo Pascal e questo ci ha ritardato un po’ i lavori”, dice John Marrot della ditta Scansoft, responsabile per la programmazione.

Inizialmente un suo conoscente Steen Olsen, dipendente in una ditta per articoli da ufficio a Copenaghen, aveva ordinato il programma ad un prezzo corrispondente a 100 ore per l’installazione. Invece le ore da 100 sono diventate 5.000. 
   

===0620===
“Sentivo che le cose non erano come avrebbero dovuto essere”, continuò lui, “perciò cercai il portiere che giustamente aveva visto un uomo introdursi nell’appartamento”.

“Ma dove andrà?” chiese lei pensierosa.

Flemming alzò le spalle.

“Presto sarà arrestato”, rispose lui convinto, “e sicuramente sarebbe la cosa migliore per lui. Dimentichiamolo adesso. C’è una cosa che ti vorrei chiedere.”

“Sì?”

“Lo so che non ci conosciamo da molto, ma questa non è sempre la cosa più importante. Vorresti...vorresti sposarmi, Trine?”

“Sì”, rispose lei senza esitazione. E con un sorriso lui la trasse vicino, molto vicino a sé.

“Un matrimonio veramente romantico a Natale?” continuò lui in tono interrogativo.

“Hum”, lei nascose il suo volto dalle guance lievemente arrossate nel suo petto.






===1038===
Ma è stato con la fricassea di luccio e trota che Preben Madsen si è portato a casa la vittoria. Oltre a giudici del luogo, nella giuria c’era anche Erwin Lauterbach dell’Hotel Skovshoved.

Il signor Madsen mi ha dato la ricetta e questi sono gli ingredienti: 400 gr. di filetto di luccio, 400 gr. di filetto di trota, 150 gr. di prosciutto affumicato tagliato a striscioline sottili, 2 piccoli cavoli cappuccio, un mazzetto di prezzemolo, 2 dl di brodo di verdura concentrato, due porri fini tagliati ad anelli , 2 cucchiai di senape, 2 cucchiai di aceto, 200 gr. di burro e sale e pepe q. b.

Per preparare il piatto: tagliate il pesce a dadini, disponeteli su due teglie del forno imburrate e cuoceteli ad una temperatura di 140° circa. Lessate i cavoletti. Per la salsa: cuocete a vapore gli anelli di porro nel brodo di verdura, poi toglieteli e fate andare il brodo fino a quando non si sia ristretto, aggiungete l’aceto e la senape e sbattete il tutto con burro, infine aggiungete il prezzemolo tritato.

Servite i dadini di pesce con i cavoletti e gli anelli di porro, dopo avervi versato un po’ di salsa e cosparso le striscioline di prosciutto. Se volete, potete accompagnare il piatto con piccole patate novelle cotte al burro in forno.

Il trentunenne Preben Madsen si è formato presso la trattoria di Hovborg Kro. In seguito ha lavorato, tra l’altro, presso il ristorante Pakhuset a Esbjerg, all’Hotel Plaza a Copenaghen e nella rinomata trattoria di Henne Kirkeby Kro.   



===1035 ===
Uno fra i maggiori esperti legali del paese riguardante la giungla di leggi che regolamentano le forme di coabitazione, è l’avvocato e agente immobiliare Svend Trangeled dello studio legale Niels Gesner a Copenaghen. Egli afferma che sono soprattutto le abitazioni in cooperativa e le società in nome collettivo quelle forme in cui si possono annidare le insidie maggiori. Ci sono chiare differenze nel modo con cui queste forme funzionano e non solo dal punto di vista della proprietà, ma anche da quello fiscale. Allo stesso tempo è necessario esser del tutto consapevoli circa le modalità di cauzionamento degli aspetti economici della forma coabitativa.
Le società in nome collettivo vengono considerate in certi ambienti, particolarmente in quelli politici, come una sorta d’aggiramento della legge sulle abitazioni in cooperativa e perciò non è questa la forma che Svend Trangeled consiglierebbe per prima.
Anche qui in realtà non si è proprietari del proprio edificio. Si è, invece, proprietari di una parte dei capitali della società in nome collettivo che possiede l’edificio stesso di cui si ha solo il diritto all’usufrutto. E qui gli statuti giocano un ruolo decisivo, sottolinea Trangeled, che raccomanda di allearsi in ogni caso con un esperto qualora si voglia costituire una forma d’abitazione in cooperativa. Anche per assicurarsi di non incorrere in successivi problemi fiscali. 









===0602===

“Nemmeno io. Andiamo a casa tua” disse lei.

Era diversa da come me l’ero immaginata. Nel taxi appoggiò il suo capo sulla mia spalla e mentre salivamo le scale di nuovo disse che le cose non stavano così.

“Siamo due persone che nel pieno della notte camminano scusandosi ripetutamente come se quello che stessimo facendo fosse qualcosa di segreto e proibito. Perché lo facciamo?”

“Lo facciamo?” domandò. A letto non accadde nulla, ma non importava. Nudi, uno vicino all’altra, chiacchieravamo e bevevamo te e porto.

“Prima passavo da un uomo all’altro” disse, “avevo sempre qualcuno in mente fino a quando capii che non era quello il punto. Credevo che se fossi riuscita a far in modo che un uomo stesse con me, allora tutto sarebbe andato bene.”










===0863===

La mancanza di contrasti interni egli la ritiene il punto di forza dei danesi. Abbiamo una tradizione basata sulla ricerca del consenso e delle larghe intese.

“Siete un’etnia caratterizzata da una straordinaria unità cultural-popolare che non è la stessa cosa di quell’uniformità descritta da Molesworth. Avete fantasia in abbondanza e personalità d’ingegno come per es. Halfdan Rasmussen, eppure siete tutti danesi e siete d’accordo di esserlo. Nel mio paese, la Scozia, al contrario siamo diversi tipi di scozzesi.”

Quindi, per James Mellon se capelli biondi e belle ragazze sono segni della tipicità danese, tuttavia l’essenza della danesità è da ricercarsi primariamente nella nostra capacità di collaborare e nell’unicità della nostra lingua che, nel complesso, rimane un mistero per i restanti 5 miliardi di abitanti del mondo. 

“Non per nulla il movimento cooperativo ebbe successo in Danimarca, mentre fallì in Scozia.” La danesità sopravvive.

Però non solo lo stato sociale è minacciato dalla globalizzazione, pure la cultura lo è. La danesità è presa di mira.

“I danesi lo sono sempre stati”, continua James Mellon, “anche 300 anni fa, perciò sono ottimista per quanto vi riguarda. Il vero pericolo è il livellamento delle differenti culture europee, una sorta di americanizzazione dovuta ai nuovi rapporti commerciali e alla generale libertà d’insediamento.”


===0502===

Un paio di buoni consigli

Sinuhe l’Egiziano, il medico solitario, raccontava che bevuta una volta l’acqua del Nilo, si avrà sempre voglia di ritornarci. Oggi sarebbe già morto più volte perché il Nilo è così inquinato che al semplice contatto con l’acqua ci si rischia di beccare un qualche virus parassita.
Per questa ragione non si deve mangiare mai verdure né bere acqua dal rubinetto. Si trovano litri e litri d’acqua eccellente in bottiglie di plastica. Se non si sta attenti, di sicuro si contrae la diarrea. Un buon cosiglio per sopravvivere è di prendere due pillole di Paragurth insieme ad un bel sorso di Fernet Branca tre volte al giorno.

Un altro buon cosiglio è di andare comunque in Egitto. È un’esperienza indimenticabile.
Horus, dio tutelare del faraone e re del mondo, viene spesso raffigurato con la testa di falcone sormontata da una doppia corona.

Di guardia davanti alla piramide di Cheope.

Cronista di viaggio dal Mar Rosso.

Sheraton a Luxor. Vista sulla piscina ed il Nilo verso la “Valle dei Re e dei Nobili”.





===0956===

È necessario che ci sia o che si crei un fondo stabile affinché l’effetto costante del sollevatore possa funzionare; perciò è una condizione imprescindibile che gli strati più profondi del terreno siano solidi. Detto altrimenti, non si può credere che sia sufficiente mettere un cerotto su una ferita non disinfettata e poi pretendere che guarisca da sola.

I pericoli della ricostruzione
Nella sua offerta, l’azienda si cautela contro eventuali danni alle installazioni d’acqua, gas ed elettricità, però l’azienda sostiene le spese di riparazione per danni alle condutture, se queste si trovano all’interno di un perimetro di 8 centimetri rispetto alla loro collocazione tracciata nel consegnato progetto di costruzione; ma la mia esperienza nel settore edilizio mi dice che è un caso veramente eccezionale quello in cui le condutture siano collocate in modo così preciso rispetto ai disegni del progetto. Per questo giudico estremamente rischioso riportare un pavimento al suo livello originario qualora si debbano trasferire anche le relative condutture. Chissà se le società di distribuzione del metano accetteranno una simile soluzione, specialmente se si considerano i danni dell’ultima esplosione.  









===1383===

Nella maggior parte delle istituzioni scolastiche è facile valutare il grado di partecipazione degli studenti già dall’inizio dell’anno scolastico. Se uno studente è presente alle lezioni, alle diverse attività e alle varie prove, allora è uno studente che partecipa attivamente, diversamente no.

In quelle istituzioni scolastiche dove non c’è l’obbligo di frequenza, in genere tale valutazione si basa sulla consegna dei compiti da parte degli studenti o simili, eppoi in ogni tipo di studio ci sono prove periodiche. 
Questo genere di valutazione è un compito specifico delle istituzioni scolastiche e non ho nessun motivo per ritenere che quest’ultime non lo svolgano con la dovuta serietà. 

Una possibilità per imbrogliare è presente normalmente durante il primo anno di studi. Per questa ragione introdurrò una nuova disposizione secondo cui le istitituzioni dovranno effettuare la prima valutazione al più tardi entro i primi sei mesi dall’inizio delle attività scolastiche.

Jens Sandfeld Søndergaard sostiene che le regole relative al sussidio di studio sono così poco restrittive che è possibile ricevere dalle 3.198 alle 38.376 corone danesi all’anno senza aver mai frequentato né aperto un libro. Si cita come esempio che se una persona guadagna 300.000 corone, la persona in questione può ricevere il sussidio di studio per un mese. 




===1390===

Lo scopo è che oltre ad assorbire la sua conoscenza sulla guida e sulla tecnica, possano anche far tesoro della sua esperienza nel procurarsi sponsorizzazioni e pubblicità di modo che l’interesse per la velocità e per le corse possa autofinanziarsi.

“In fondo lo scopo è che le categorie superiori del road racing danese anche nei prossimi anni vengano rifornite di nuovi talenti. E questo è possibile solo se noi vecchi del mestiere ci impegnamo attivamente per catturare l’interesse dei giovani.  Io stesso sono stato così fortunato che, grazie a Yamaha e a Enghave Motor, posso ora mettere a disposizione l’attrezzatura necessaria ai miei due “apprendisti”, entrambi audaci e con grandi ambizioni.
Purtroppo non posso dar loro nessuna garanzia di successo con le due cilindrate di 80 cm cubi, però adesso son della partita ed io farò di tutto per sostenerli ed allenarli di modo che il loro interesse per il road racing non scompaia”, dice Claus Wulff.













===0184===

La pasta si vende fresca, secca ed in piatti già confezionati per l’uso e la si può consumare sia con pesce, pollame, carne e verdure.

Sin da quando abbiamo incominciato a produrre pasta fresca, ne abbiamo raddoppiato la vendita ogni anno. Quest’anno ne prevediamo una vendita di 700 tonnellate, cioè circa 2,8 milioni di confezioni, afferma Lars Bred, capo produzione della Tholstrup Cheese.
Tholstrup Cheese è l’unica azienda danese produttrice di pasta fresca, ma nell’ambiente circolano voci che un grande produttore di pane intende entrare nel mercato con propri prodotti entro non molto.

Guardando l’andamento all’estero, abbiamo la netta impressione che la pasta abbia un futuro, dice Lars Bred, ritornato ieri da NUGA, la più grande fiera alimentare del mondo tenutasi in Germania.

Export
Per il momento la pasta costituisce solo una piccola parte della produzione complessiva della Tholstrup Cheese: se ne occupano solo 30 dipendenti sui 500 presenti nell’azienda.
L’azienda, comunque, esporta già in Norvegia, Svezia e Finlandia e Lars Bred crede che perfino l’Italia stessa diventerà un buon importatore dei suoi prodotti.





===1014===

“Al momento la gente mi deve pagare di tasca propria, e la maggior parte di loro ha già un assistente domicialiare comunale. Ma così non dovrebbe essere” dice Bente Munck.
Contributi.
“Secondo la legge 56 sulla previdenza sociale, tutti possono ricevere contributi per assumere autonomamente un assistente domiciliare. I comuni debbono aiutare in modo rassicurante gli anziani e nel caso non riescano a farlo, allora debbono dar loro dei contributi affinché gli anziani stessi possano assumere un assistente domicialiare” continua Bente Munck.
“Così interpreto io la legge sulla previdenza sociale e ho intenzione di diffondere quest’interpretazione qui nel comune di Silkeborg. Purtroppo però sono i comuni a valutare i bisogni degli anziani e lo fanno considerando i costi economici. Ma è un modo del tutto miope, perché quando gli anziani non ricevono l’aiuto necessario, finiscono in ospedale e non possono ritornare a casa propria, perché non c’è nessuno che si prende cura di loro ed in più le case di riposo sono strapiene.
Insomma io penso che sia colpa dei comuni se gli anziani finiscono all’ospedale e vi rimangano parcheggiati ad un costo di 1.500 corone al giorno” conclude la Munck.









===1408===

Che cosa pensi il Partito Socialdemocratico danese di che cosa farà la Danimarca dopo il no al referendum sul Trattato di Maastricht dipende a chi si pone la domanda. 
Il partito è una fucina di molti punti di vista interessanti. A Christiansborg, sede del parlamento danese, il nuovo capo del partito Poul Nyrup Rasmussen appoggia la posizione ufficiale, secondo la quale sarebbe prematuro avanzare proposte per risolvere la questione prima dei referendum francese ed inglese per la ratificazione del Trattato di Maastricht. Una posizione tattica condivisa anche dagli altri partiti della coalizione governativa.

Nel giornale Det Fri Aktuelt, vicino al Partito Socialdemocratico, la nota parlamentare socialdemocratica Ritt Bjerregaard sollecita un nuovo referendum avente come materia una proposta che assomiglia al Trattato di Maastricht già bocciato. La Bjerregaard non intende adeguarsi al risultato del referendum svoltosi perché, a suo avviso, non esistono soluzioni intermedie: o si è dentro o si è fuori dalla futura Unione.

Un terzo politico di spicco della Socialdemocrazia danese, l’ex capo del partito Svend Auken, si fa promotore di un altro e differente punto vista riportato dal giornale parlamentare inglese Parliamentary Brief. In quella sede Auken definisce l’idea di un nuovo referendum come un desiderio inconsistente, dal momento che l’esito del voto danese ha validità giuridica e perciò la Danimarca non è in grado di ratificare il Trattato di Maastricht.   




===0244===

E poi c’era la storia delle liste d’attesa che dovevano essere eliminate. Nel caso TEBA, John Winther ha risolto il problema inserendo semplicemente tutti i bambini che erano in lista d’attesa. Per quanto riguarda TEBA questo significa che dai 45 bambini del 1991, si passerà a 55 nel 1992. Parliamo insomma di un aumento di più del 10 %. Va da sé che lo spazio di TEBA non sarà ampliato per questa ragione, dal momento che non c’è alcuna intenzione di investire i risparmi ottenuti da un lato in miglioramenti strutturali dall’altro. 

A partire dal 1992 ogni bambino avrà a disposizione 2 metri quadrati. E qui si fa come quando si calcola l’affitto, cioè si considera tutto. Bagni, corridoi, la cucina del personale educativo, ecc.
Un bambino ben cresciuto di 5 anni pesa circa 19 chili che vengono distribuiti per 2 metri quadrati e cioè 9,5 chili per metro quadrato o, detto altrimenti, circa 1050 centimetri quadrati per chilo-bambini.












===1429===

Nuove alla BTCC

Ci si aspetta di vedere impegnate nel racing britannico del 1993 la Ford, la Volkswagen e la Renault. Nella serie BTCC, che Thorkild Thyrring si è lasciato alle spalle dopo l’errore con il team Andy Rouse, sono già coinvolte la BMW, la Toyota, la Vauxhall, la Peugeot, la Mazda e la Nissan.
L’Audi, che recentemente si è ritirata dalla serie A tedesca dopo discussioni nel team delle V8 a proposito di un nuovo albero a camme, ha comunicato ai suoi piloti – Stuck, Jelinski e Biela – di prendersela con calma e questo dagli osservatori è stato interpretato come un segno dell’intenzione da parte dell’Audi di ritornare nel 1993; perciò l’Audi ha pregato i propri piloti di non impegnarsi più di tanto.

2690 chilometri con un litro
Un’auto costruita da un gruppo di studenti francesi potrebbe rovinare le compagnie di distribuzione di benzina nel caso di una sua produzione industriale. L’auto è in grado di fare più di 2.690 chilometri con un litro, il che è un record mondiale. Quest’auto straordinaria ha vinto in questo speciale settore in competizione con altre 73 macchine particolarmente costruite nel circuito di Silverstone in Inghilterra. 
Il record precedente risale al 1988 dove un’auto di costruzione giapponese riuscì a fare 2.270 chilometri con un litro.







===0675===

Thomas Stuer ha dovuto cedere un set al coreano Lee Kwan-Jin, ma nei quarti di finale contro il cinese Wan Shengwen :« Ho vinto 15-9, 15-8, ma ero fortemente indietro in entrambi i set, rispettivamente 0-7 e 2-7, prima di ritrovare il mio gioco. Particolarmente nel primo set ho variato bene il mio gioco.»
Le due ultime volte Thomas Stuer ha vinto il primo set contro Ardy Wiranata e prima della semifinale di oggi la sua tattica suona così:«Ardy deve esser tenuto in scacco con un solido gioco di base, così come l’ho praticato nei due primi set, ma in entrambe le volte ho perso la presa al secondo set, dove mi trovavo dalla parte con il vento a favore. Qui in Giappone c’è il vento che soffia lateralmente e per me è più facile da gestire. 
Le coppie danesi sia femminile che maschile hanno perso ieri nel doppio, ma nel gioco misto 3 coppie su 4 di quelle in semifinale sono danesi, per cui siamo sicuri di aver un posto in finale quando Henrik Svarrer/Marlene Thomsen incontreranno la nostra normalmente migliore configurazione Thomas Lund/Pernille Dupont. 















===1347===

I paesi della CEE , e questo Pia Kjærsgaard dovrebbe saperlo bene, hanno per anni collaborato per quanto riguarda le politiche sugli immigrati ed i rifugiati politici e la collaborazione ha prodotto, fra l’altro, un accordo sull’asilo politico che stabilisce quale stato debba ritenersi responsabile nel trattare una domanda d’asilo inoltrata in uno dei paesi membri. Quando l’accordo entrerà in vigore, si potrà, per es., impedire che rifugiati politici inoltrino domande d’asilo in più paesi contemporaneamente, dal momento che la domanda verrà trattata in uno solo dei paesi. Questo significa che un rifugiato che abbia già inoltrato la propria domanda, per es., in Portogallo o in Spagna, non può, come invece sostiene Pia Kjærsgaard, scegliere di trasferirsi in Danimarca e chiedere che la sua domanda venga trattata qui.
Ciò è il risultato dell’accordo elaborato dai paesi membri della CEE all’interno della loro collaborazione per quanto riguarda immigrati e rifugiati politici. Tutto questo però non ha niente a che fare con il Trattato dell’Unione Europea. La novità nel Trattato consiste nel fatto che la già esistente collaborazione circa la politica sull’immigrazione e sull’asilo politico viene inserita all’interno della cornice delineata dal Trattato stesso. Si tratta ancora di una collaborazione fra stati, ma i paesi membri della CEE hanno voluto inserire questo aspetto nel Trattato in quanto aspetto concernente un interesse comune.








===0388===
“Non in tutte. Tua madre era molto snella, un tipo atletico. Quando era in attesa di nostra figlia, non si notò quasi nulla prima del settimo mese. La portava bene, come si usa dire dalle mie parti in Danimarca.”

“Ci deve esser stato un altro uomo”, constatò Loulou con tono imparziale, “non avevi notato che c’era un altro?”

Bernie stette a lungo in silenzio, poi si piegò verso l’altro guardandola con occhi penetranti.

“Tua madre ed io ci amavamo, lo capisci?!! Ci incontrammo a Parigi e fu un vero colpo di fulmine. Non era il tipo di donna da tresche amorose, non ha mai mentito.”

“Lei mi ha mentito. Mi ha fatto credere che tu fossi mio padre.”

“Probabilmente avrà avuto i suoi motivi, Loulou. Non deve esser stato facile per lei tornare dai suoi genitori in quello stato. Forse è stata costretta a nascondere la verità e col passar del tempo la rimossa completamente. Era più semplice così per lei...e anche per te. Sicuramente ha agito in questo modo per amor tuo.” 







===0421===

“Ma cara, perché vieni qui da sola?”, chiese lui restando ad una distanza conveniente. Lo sguardo fiammeggiante di Arnalta doveva averlo colpirto. Non aspettò la risposta, ma porse le mani andandole incontro e poi prese le mani di lei fra le sue senza saper bene cosa farsene.
Lei ansimava ancora e aveva difficoltà a trovare le parole. Lui le aveva facilitato di molto le cose. Lei si era già dovuta farsi forte per ricevere un rifiuto senza lasciarsi distruggere.

“Non c’è bisogno che tu ti nasconda qui fuori, entra e mangia con noi, ci rendi un grande onore.”

Se non si fosse trovata in una situazione così difficile, l’invito le sarebbe apparso divertente, anche per scandalizzare Arnalta. Ma il pensiero del cibo e del vino le provocò una forte nausea, come una sorta d’avvertimento. 












===1241===

Sono i comparti danesi delle grandi compagnie multinazionali ad usare milioni per pubblicizzare il gruppo TV- 2. “Gold” degli Abba è stato reclamizzato in modo esponenziale e lo stesso sarà per AC/DC e per altre grandi hit.
«Ritengo che le campagne pubblicitarie televisive danneggino molto il rock danese. La nostra esperienza ci dice che una buona parte di pubblico compra solo 3 o 4 CD all’anno. E se mentre prima compravano Kim Larsen, Anne Linnet, TV-2, ora acquistano i CD reclamizzati in TV» afferma Stefan Fryland, presidente della IFPI discografie associate.
Però Fryland è anche direttore della Polygram, una delle compagnie discografiche che più ricorre ed in modo massiccio a campagne pubblicitarie televisive per reclamizzare collezioni musicali, il che svela la natura ambigua delle sue affermazioni.
«Sono consapevole del mio doppio ruolo in questa situazione. Ma è anche mia opinione, assoluta e personale, che le campagne di spots televisivi siano dannose» ribadisce Fryland.
Non ci sono dati ufficiali su quanti milioni di corone il settore discografico investa in campagne pubblicitarie televisive. Tuttavia molti ritengono che dia da pensare il fatto che nonostante tutto le vendite in totale siano diminuite. 








===1428===

Ci si può lasciar sedurre nel parco di Kongens Have con 35 gradi, sdraiati sotto l’ombra di un albero, in più completamente vestiti, bevendo acqua, fumando sigarette e ascoltando le confessioni di un provocatore pop?

Sì!

Carsten Bo, tanto per precisare, ha 33 anni; è figlio dell’ex ministro per l’industria E. Jensen, è poeta, cantante pop e scrittore. 
Primus motor di diversi gruppi musicali dai nomi criptici come, per es., “40 i feber”, “Mænd i blåt” e più tardi “Sea Bee &amp” e The D’Generation, contro la propria volontà è stato definito il Steffen Brandt degli anni ’90 o il C.V. Jørgensen e questa non gli va proprio per niente giù.

“Io sono io!” insiste Carsten sotto una quercia centenaria, sdraiato sulla schiena con quella sua aria sfrontata, con addosso un paio di jeans arancioni, una maglietta che, naturalmente, lascia intravedere un petto villoso e abbronzato, un paio d’occhiali da sole anni ’68 del tipo “make love not war” appena comprati a Parigi ed una sigaretta Kings in bocca. 








===0431===
Alla fiera di Vejle, Rensch Nielsen, Ebeltoft ha indetto un concorso per dare un nome ad un gioiello. Il nome scelto è stato “Personality” ed il premio è stato vinto da Harald Jensen, Vejle.

L’8 settembre a Mosca la DE BEERS CENTENARY ha aperto la propria sede. All’apertura oltre ai vertici della DE BEERS, c’erano politici russi, diplomatici e rappresentanti del commercio e dell’industria diamantiferi del paese.

IB GAARN, orafo di Køge, ha restaurato di recente l’argenteria ed un lampadario della chiesa di Lellinge. Qui è ripreso con il calice restaurato, un’antichità di 300 anni. (Foto: Stig Hansen).

HENRY HEERUP, famoso artista figurativo, ha disegnato il gioiello d’arte dell’anno per la catena Smykkekæden. È la sua prima opera in argento.

Francobolli commemorativi
L’industria orafa e orologiaia compie 225 anni a Pforzheim. Fra gli altri, il giubileo è stato celebrato dalle poste con la pubblicazione di 100 francobolli con la moneta Pfennig. Fino ad esaurimento della tiratura, gli interessati possono riceverne un esemplare timbrato con la data rivolgendosi a Ständige Musterausstellung, Poststrasse 1, W-7530, Pforzheim.

Nuovi orefici
Due esami d’apprendistato sono stati superati in agosto. Entrambi gli apprendisti si sono formati presso la Royal Copenhagen A/S Georg Jensen Sølvsmedie. Congratulazioni all’orafo LYKKE ELKJÆR OLSEN e all’argentiere GITTE TOFTESKOV RASMUSSEN. 
===0593===

I contributi comunali per l’affitto possono essere richiesti da tutti i pensionati, sia da singoli che da coppie in cui uno o entrambi i coniugi siano pensionati. I contributi per l’affitto sono esentasse.
L’ammontare dei contributi viene calcolato considerando l’importo dell’affitto, gli introiti dei componenti della famiglia, la grandezza dell’appartamento ed il numero e la composizione del nucleo familiare. Per il calcolo dei contributi si parte dalla cosiddetta soglia limite. Nel 1992, per un introito non superiore alle 130.000 corone, la soglia limite è data dall’11,66% dei complessivi introiti familiari. Nel 1992 i contributi costituiscono il 93,33% della differenza tra la soglia limite calcolata dal richiedente ed il suo affitto.
Importante: se la superficie abitabile dell’appartamento del richiedente supera i 65 metri quadrati ed il richiedente vive da solo, allora per il superamento dei primi 20 metri quadrati i contributi vengono ridotti del 57%  delle spese per metro quadrato. Se l’appartamento supera gli 85 metri quadrati, la riduzione è del 50% delle spese per metro quadrato per ogni metro in più. Se il superamento dei limiti di superficie abitabile è dovuto, per es. alla morte del coniuge o del convivente del richiedente o al trasferimento in casa di riposo del coniuge o del convivente del richiedente, allora tale superamento non incide sull’ammontare dei contributi.








===0187===

Uno choc in un mondo abituato alla crescita e di norma una forte crescita.
Ma anche se il totale degli investimenti ha segnato una caduta, c’è stata tuttavia una loro crescita significativa per certi tipi di hardware, come per i personal computer, per le workstation e per piccoli e medio-grandi sistemi per multiutenti, il tutto in relazione ad apparati forniti di sistema Unix. Qui gli investimenti, in media, sono aumentati del 12%.
«Negli anni ’90, la parte di mercato relativa a sistemi multiutenti coperta da Unix ha raggiunto il 50%. Nel 1996 Unix raggiungerà una vendita pari al 70-80 %» prevede Per Andersen della IDC Scandinavia e responsabile delle analisi di mercato relative ad Unix.
«Unix non soppianterà il dominio di DOS sulle scrivanie. Il ruolo di Unix è nel server. Unix inoltre non è un sostituto di precedenti sistemi, ma un supplemento. Nemmeno il PC uccise il mainframe, ma rivoluzionò innanzitutto il modo di trattare elettronicamente i testi e altre semplici applicazioni.»
In questo tipo di mercato –  nel mercato di Unix e di quei sistemi aperti che, in ultima istanza, devono render possibile il trasferimento di applicazioni fra differenti sistemi multiutenti, c’è oggi una concorrenza spietata. 









===0781===

“È del tutto evidente che ci sarà un aumento degli investimenti sul versante estero nei prossimo anni. Ma noi non operiamo imprudentemente, per cui anche nei prossimi anni si compreranno azioni di società straniere con filiali danesi.”

Palle Simonsen, direttore dell’ATP, non si sbilancia troppo nel commentare le future strategie d’investimento. Egli è ben consapevole che qualsiasi mossa da parte di ATP, benché piccola, verrà seguita con attenzione dal mercato azionario danese proprio per il grande ruolo rivestito da ATP in questo ambito.  

Palle Simonsen dice che, al momento, c’è una decisione da parte della direzione di comprare azioni e obbligazioni straniere pari circa all’1,5 % dei capitali.
Senza volersi attaccare troppo a dati percentuali, Palle Simonsen non nasconde che, nel giro di 5-10 anni, ATP arriverà a disporre di una parte decisamente rilevante di titoli stranieri. Egli ritiene che sia uno sviluppo naturale per un mercato capitalistico orientato sempre più ad eliminare qualsiasi forma di limitazione tra i differenti paesi. 











==0307===

Cari profondamente disorientati
È vero che i contributi per i figli di una famiglia con una sola persona con l’obbligo di mantenimento e gli assegni familiari sono soppressi. Per contro il padre di lei può contribuire finanziariamente mentre la ragazza studia (di norma i contribuiti sono inferiori rispetto a prima di aver compiuto il diciottesimo anno d’età). Però solo per il periodo del primo corso di studi.
Anche se non vi è favorevole, è di certo la soluzione più giusta.
È difficile per i giovani, perché l’anno della maturità è un anno scolastico importante.
Ci vuole una media di voti alta per poter entrare nella maggior parte delle facoltà ed un voto basso alla maturità ha in fondo poco valore. Già questo è di per sé un grosso peso per i nostri giovani.
Per questa ragione non è una soluzione il consigliare alla ragazza di trovare un lavoretto da affiancare agli studi per l’esame.
I genitori single che debbono mantenere dei ragazzi grandi hanno ancora meno vantaggi, dal momento che la norma secondo cui, in quanto genitore di uno studente avente più di 17 anni, era possibile ottenere un aumento delle deduzioni personali, è stata soppressa; quella norma vi avrebbe potuto aiutare. 





