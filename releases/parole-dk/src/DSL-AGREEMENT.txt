The agreement between Matthias Buch-Kromann and the Danish Society for
Language and Literature about the dual licensing of the Danish PAROLE 
corpus under the Gnu Public License.

================================================================================

Date: Fri, 2 Apr 2004 15:10:26 +0200
From: Matthias Trautner Kromann <mtk@id.cbs.dk>
To: Jørg Asmussen <ja@dsl.dk>
Subject: Re: Den Danske Dependenstræbank

Kære Jørg 

Tak for mødet i går, det var vældig hyggeligt. Jeg har lavet en
distributionsklar version af Den Danske Dependenstræbank og herunder
skrevet nogle licensbetingelser til DDT (indeholdt i følgedokumentet
README). Som vi talte om i går, har jeg tænkt mig at distribuere DDT
under en open-source licens (GNU Public License i filen LICENSE-GPL)
så alle kan distribuere, bruge og modificere dependenstræbanken uden
restriktioner, så længe alle deriverede værker også frigives under en
tilsvarende licens. 

Som ejere af ophavsretten til PAROLE-korpusset må I hellere selv kigge
betingelserne igennem -- jeg tror ikke jeg har gjort noget I ikke kan
stå inde for, men I må hellere lige selv checke det for en sikkerheds
skyld. 

For en god ordens skyld vil jeg påpege at GNU Public License
forhindrer at et firma kan bruge dependenstræbanken til at udvikle et
deriveret produkt, som ikke frigives under en open-source licens --
det er nok en juridisk gråzone om dette kan være et problem hvis man
fx bruger DDT til at inducere en maskingrammatik, som man
efterfølgende ønsker at frigive under en restriktiv kommerciel licens
(hvis man frigiver grammatikken under en open-source licens, er der
naturligvis ikke noget problem). Jeg har ikke selv nogen afklaret
holdning til hvad man bør gøre i et sådant tilfælde -- det afhænger
nok af de konkrete omstændigheder. Så i stedet for at prøve at lave en
principiel afklaring nu, foreslår jeg at vi bare tager spørgsmålet op
i fællesskab hvis det nogensinde skulle blive aktuelt.

Jeg har lagt to "usynlige" links ud, så I kan downloade den foreslåede
distribution, i både ZIP (Windows) og TAR GZIP (UNIX) format:

	http://www.id.cbs.dk/~mtk/treebank/files/ddt-1.0.zip
	http://www.id.cbs.dk/~mtk/treebank/files/ddt-1.0.tgz

Hvis I ikke har nogen indvendinger eller ændringsforslag til den
distribuerede version, vil jeg lægge den endeligt ud på internettet
når I har sagt god for det. 

Venlige hilsner
Matthias

-- 
Matthias Trautner Kromann    Dept of Computational Linguistics
Email: mtk@id.cbs.dk         Copenhagen Business School
Web: www.id.cbs.dk/~mtk      Bernhard Bangs Allé 17B
Phone: (+45) 3815 3166       DK-2000 Frederiksberg C, DENMARK

================================================================================

Date: Mon, 05 Apr 2004 10:39:48 +0200
From: Jørg Asmussen <ja@dsl.dk>
Subject: Re: Den Danske Dependenstræbank
To: Matthias Trautner Kromann <mtk@id.cbs.dk>
Cc: Henrik Lorentzen <hl@dsl.dk>, Lars Trap-Jensen <ltj@dsl.dk>

Kære Matthias

> Tak for mødet i går, det var vældig hyggeligt. 

I lige måde!

> Som ejere af ophavsretten til PAROLE-korpusset må I hellere selv kigge
> betingelserne igennem -- jeg tror ikke jeg har gjort noget I ikke kan
> stå inde for, men I må hellere lige selv checke det for en sikkerheds
> skyld. 

Det ser godt ud, som det er (ved lejlighed skal vi lige have rettet 
Nordling-Christensen til Norling-Christensen, men det er en petitesse).

> Så i stedet for at prøve at lave en
> principiel afklaring nu, foreslår jeg at vi bare tager spørgsmålet op
> i fællesskab hvis det nogensinde skulle blive aktuelt.

Enig.

> Jeg har lagt to "usynlige" links ud, så I kan downloade den foreslåede
> distribution, i både ZIP (Windows) og TAR GZIP (UNIX) format:
> 
> 	http://www.id.cbs.dk/~mtk/treebank/files/ddt-1.0.zip
> 	http://www.id.cbs.dk/~mtk/treebank/files/ddt-1.0.tgz
> 

Jeg har downloadet dem, og vi lægger dem ud på vores hjemmeside straks 
efter påske.

> Hvis I ikke har nogen indvendinger eller ændringsforslag til den
> distribuerede version, vil jeg lægge den endeligt ud på internettet
> når I har sagt god for det. 
> 

Du skal være velkommen til at lægge materialet ud, som det er.

Mange hilsener - og god påske
Jørg

