
Flere gange har Brian Sand været ledsaget af sin hund, når turen gik
 til Polen for at stå på ski. Og der vakte hunden også opsigt, 
blandt andet fordi Brian iklædte den halstørklæde og en gammel 
vindjakke med opsmøgede ærmer. Dels for at den ikke skulle fryse, 
dels for at mildne det lidt voldsomme udseende. Og hunden elskede at 
fare efter familien på ski ned ad bakkerne.

LIGNER EN GRIS

" Der er tit nogle, der siger, at hunden ligner en gris, tapir 
eller har mund som en haj. Så for at mildne det bastante udseende 
og tage brodden af eventuelle aggressioner, kalder jeg altid den 
forhåndenværende hund Pølse, når vi møder fremmede. Det fremkalder smil
.

Men de er jo smukke  -  ikke grimme. "

Brian Sand mindes en anden pudsig episode angående bull terrierens 
udseende:

" I en strøgbutik mødte jeg en lille dreng, der næppe var højere 
end hunden. " Se mor, er den ikke sød, " læspede han. Det syntes 
mor ikke, hun så den anden vej, men han trak hende i frakken og 
fortsatte: " Se mor, den ligner en hund. "



