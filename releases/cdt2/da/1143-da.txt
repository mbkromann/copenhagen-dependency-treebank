
Hunde og atombrændsel

Sverige har indført en så høj afgift på at transportere en hund med 
sig gennem Sverige, at den må anses for at have prohibitiv karakter. 
Derfor er det med forundring, man læser, at Sverige frit kan 
transportere radioaktivt atombrændsel gennem Danmark fra Tyskland. K. J.
 Philipsen, Hasselvej 6, 3790 Hasle

Det kongelige Kapel beklager TV 2 sendte 26/8 et portræt af Den 
jyske Operas chef, Francesco Cristofoli. I denne udsendelse blev 
ophøret af samarbejdet mellem Det kgl. Kapel og Christofoli omtalt i 
meget uheldige vendinger. Dette beklager vi i Kapellet dybt, da der 
er tale om en begivenhed, som ligger tredive år tilbage i tiden, og 
da det er en ganske naturlig proces for et orkester at deltage i 
valget af dets dirigenter. Vi vil dog gerne benytte lejligheden til 
at udtrykke vore oprigtige anerkendelse af det store arbejde, som 
Francesco Christofoli har udført som chef og dirigent for Den jyske 
Opera. Bestyrelsen for Det kongelige Kapel, Kgs. Nytorv, K.



