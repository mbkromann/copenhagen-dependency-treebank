
Måltidet starter med forskellige små forretter, og somme tider spiser 
man så meget af dem, at man dårligt kan kæmpe sig gennem 
hovedmåltidet.

Det er for eksempel Tarana, en salat tilberedt af fiskerogn, tacik ( 
yoghurt med agurk, gulerod og hvidløg ), dolma ( marinerede vinblade 
fyldt med ris og krydderier ) og börek ( butterdej med oste- eller 
kødfyld ).

Lammekød er grundlaget for mange tyrkiske hovedretter, men man kan 
også få fjerkræ, oksekød og fisk.

Der findes desuden masser af skønne desserter. Selv nyder jeg på en 
sommerdag at slutte måltidet med frisk frugt i små terninger overhældt
 med sirup og hakkede nødder. Pragtfuldt !

Det kan du drikke  -  men pas på !

 -  Tyrkiske mænd drikker næsten altid raki til maden. Det er en 
brændevin med anissmag, og den minder om den græske ouzo. Raki 
fortyndes med vand og får et uskyldigt mælkeagtigt udseende, som man 
dog ikke skal lade sig narre af !

Der findes også gode vine, og foretrækker du øl, kan du vælge mellem
 den lokale pilsner, Efes, eller licensfremstillet øl fra for eksempel
 Tuborg og Lövenbräu.



